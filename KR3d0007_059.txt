# -*- mode: mandoku-view; -*-
#+TITLE: 農政全書
#+DATE: 2015-08-24 23:03:40.737957
#+PROPERTY: ID KR3d0007
#+PROPERTY: BASEEDITION WYG    
#+PROPERTY: JUAN 卷五十九
<pb:KR3d0007_WYG_059-1a>¶
欽定四庫全書¶
　農政全書卷五十九¶
　　　　　　　　　　　　明　徐光啟　撰¶
　　荒政(採周憲王救荒本草/)¶
　¶
　¶
　¶
　¶
<pb:KR3d0007_WYG_059-1b>¶
香菜　生伊洛間人家園圃種之苗髙一尺許莖方窊¶
面四稜莖色紫稔葉似薄荷葉㣲小邊有細鋸齒亦有¶
細毛稍頭開花作穗花淡藕褐色味辛香性温無毒¶
　救飢　採苗葉煠熟油鹽調食¶
<pb:KR3d0007_WYG_059-2a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_059-2b>¶
銀條菜　所在人家園圃多種苗葉皆似萵苣長細色¶
頗青白攛葶髙二尺許開四瓣淡黄花結蒴似蕎麥蒴¶
而圓中有小子如油子大淡黄色其葉味微苦性凉¶
　救飢　採苗葉煠熟水浸淘浄油鹽調食生揉亦可¶
　　　　食¶
<pb:KR3d0007_WYG_059-3a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_059-3b>¶
後庭花　一名雁來紅人家園圃多種之葉似人莧葉¶
其葉中心紅色又有黄色相間亦有通身紅色者亦有¶
紫色者莖葉間結實比莧實差大其葉衆葉攢聚狀如¶
花朶其色嬌紅可愛故以名之味甜微澁性涼¶
　救飢　採苗葉煠熟水浸淘浄油鹽調食晒乾煠食¶
　　　　尤佳¶
　𤣥扈先生曰莧屬也可作恒蔬¶
<pb:KR3d0007_WYG_059-4a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_059-4b>¶
火焰菜　人家園圃多種苗葉俱似菠菜但葉稍㣲紅¶
形如火焰結子亦如菠菜子苗葉味甜性寒冷¶
　救飢　採苗葉煠熟水淘洗浄油鹽調食¶
<pb:KR3d0007_WYG_059-5a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_059-5b>¶
山蔥　一名隔蔥又名鹿耳蔥生輝縣大行山山野中¶
葉似玉簮葉微團葉中攛葶似蒜葶甚長而澁稍頭結¶
蓇葖(音骨/突)似蔥蓇葖微開白花結子黑色苗味辣¶
　救飢　採苗葉煠熟油鹽調食生醃食亦可¶
<pb:KR3d0007_WYG_059-6a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_059-6b>¶
背韭　生輝縣太行山山野中葉頗似韭葉而甚寛大¶
根似蔥根味辣¶
　救飢　採苗葉煠熟油鹽調食生醃食亦可¶
<pb:KR3d0007_WYG_059-7a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_059-7b>¶
水芥菜　水邊多生苗髙尺許葉似家芥菜葉極小色¶
㣲淡緑葉多花又莖叉亦細開小黄花結細短小角兒¶
葉味㣲辛¶
　救飢　採苗葉煠熟水浸去辣氣淘洗過油鹽調食¶
<pb:KR3d0007_WYG_059-8a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_059-8b>¶
遏藍菜　生田野中下濕地苗初搨地生葉似初生菠¶
菜葉而小其頭頗團葉間攛葶分叉上結莢兒似榆錢¶
狀而小其葉味辛香㣲酸性㣲温¶
　救飢　採葉煠熟水浸去酸辣味復用水淘浄作虀¶
　　　　油鹽調食¶
<pb:KR3d0007_WYG_059-9a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_059-9b>¶
牛耳朶菜　一名野芥菜生田野中苗髙一二尺苗莖¶
似萵色葉似牛耳朶形而小葉間分攛葶又開白花結¶
子如粟粒大葉味㣲苦辣¶
　救飢　採苗葉淘洗浄煠熟油鹽調食¶
<pb:KR3d0007_WYG_059-10a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_059-10b>¶
山白菜　生輝縣山野中苗葉頗似家白菜而葉莖細¶
長其葉尖&KR1359;有鋸齒叉又似莙薘菜葉而尖瘦亦小味¶
甜微苦¶
　救飢　採苗葉煠熟水淘浄油鹽調食¶
<pb:KR3d0007_WYG_059-11a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_059-11b>¶
山宜菜　又名山苦菜生新鄭縣山野中苗初搨地生¶
葉似薄荷葉而大葉根兩傍有叉背白又似青莢兒菜¶
葉亦大味苦¶
　救飢　採苗葉煠熟油鹽調食¶
<pb:KR3d0007_WYG_059-12a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_059-12b>¶
山苦蕒　生新鄭縣山野中苗髙二尺餘莖似萵苣葶¶
而節稠其葉甚花有三五尖叉似花苦苣葉甚大開淡¶
棠褐花表微紅味苦¶
　救飢　採嫩苗葉煠熟水淘去苦味油鹽調食¶
<pb:KR3d0007_WYG_059-13a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_059-13b>¶
南芥菜　人家園圃中亦種之苗初搨地生後攛葶叉¶
葉似芥菜葉但小而有毛澁莖葉稍頭開淡黄花結小¶
角兒葉味辛辣¶
　救飢　採苗葉煠熟水浸淘去澁味油鹽調食生焯¶
　　　　過醃食亦可¶
<pb:KR3d0007_WYG_059-14a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_059-14b>¶
山萵苣　生輝縣山野間苗葉搨地生葉似萵苣葉而¶
小又似苦苣葉而却寛大葉脚花叉頗少葉頭㣲尖邊¶
有細鋸齒葉間攛葶開淡黄花苗葉味㣲苦¶
　救飢　採苗葉煠熟水浸淘去苦味油鹽調食生揉¶
　　　　亦可食¶
<pb:KR3d0007_WYG_059-15a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_059-15b>¶
黄鵪菜　生宻縣山谷中苗初搨地生葉似初生山萵¶
苣葉而小葉脚邊微有花叉又似孛孛丁葉而頭頗團¶
葉中攛生葶叉髙五六寸許開小黄花結小細子黄茶¶
褐色葉味甜¶
　救飢　採苗葉煠熟換水淘浄油鹽調食¶
<pb:KR3d0007_WYG_059-16a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_059-16b>¶
鷰兒菜　生宻縣山澗邊苗葉搨地生葉似匙頭様頗¶
長又似牛耳朶菜葉而小㣲澁又似山萵苣葉亦小頗¶
硬而頭㣲團味苦¶
　救飢　採苗葉煠熟換水浸淘浄油鹽調食¶
<pb:KR3d0007_WYG_059-17a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_059-17b>¶
孛孛丁菜　又名黄花苗生田野中苗初搨地生葉似¶
苦苣葉微短小葉叢中間攛葶稍頭開黄花莖葉折之¶
皆有白汁味㣲苦¶
　救飢　採苗葉煠熟油鹽調食¶
　𤣥扈先生曰南俗名黄花郎本草蒲公英¶
<pb:KR3d0007_WYG_059-18a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_059-18b>¶
柴韭　生荒野中苗葉形狀如韭但葉圓細而痩葉中¶
攛葶開花如韭花狀粉紫色苗葉味辛¶
　救飢　採苗葉煠熟水浸淘浄油鹽調食生醃食亦¶
　　　　可¶
<pb:KR3d0007_WYG_059-19a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_059-19b>¶
野韭　生荒野中形狀如韭苗葉極細弱葉圓比柴韭¶
又細小葉中攛葶開小粉紫花似韭花狀苗葉味辛¶
　救飢　採苗葉煠熟油鹽調食生醃食亦可¶
<pb:KR3d0007_WYG_059-20a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_059-20b>¶
菜部(根可食/)¶
甘露兒　人家園圃中多栽葉似地𤓰兒葉甚濶多有¶
毛澁其葉對節生色微淡緑又似薄荷葉亦寛而皺開¶
紅紫花其根呼為甘露兒形如小指而紋節甚稠皮色¶
黪白味甘¶
　救飢　採根洗浄煠熟油鹽調食生醃食亦可¶
　𤣥扈先生曰又一種與甘露同而根作直枝無節者¶
　名銀條菜¶
<pb:KR3d0007_WYG_059-21a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_059-21b>¶
地𤓰兒苗　生田野中苗髙二尺餘莖方四楞葉似薄¶
荷葉㣲長大又似澤蘭葉抪莖而生根名地𤓰形類甘¶
露兒更長味甘¶
　救飢　掘根洗浄煠熟油鹽調食生醃食亦可¶
<pb:KR3d0007_WYG_059-22a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_059-22b>¶
菜部(根葉皆可食/)¶
澤蒜　又名小蒜生田野中今處處有之生山中者名¶
蒿苗似細韭葉中心攛葶開淡粉紫花根似蒜而甚小¶
味辛性温有小毒又云熱有毒¶
　救飢　採苗根作羮或生醃或煠熟油鹽調皆可食¶
<pb:KR3d0007_WYG_059-23a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_059-23b>¶
樓子蔥　人家園圃中多栽苗葉根莖俱似蔥其葉稍¶
頭又生小蔥四五枝叠生三四層故名樓子蔥不結子¶
但掐下小蔥栽之便活味甘辣性温¶
　救飢　採苗莖連根擇去細鬚煠熟油鹽調食生亦¶
　　　　可食¶
　治病　與本草菜部木蔥同用¶
　𤣥扈先生曰俗名龍爪蔥¶
<pb:KR3d0007_WYG_059-24a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_059-24b>¶
薤韭　一名石韭生輝縣太行山山野中葉似蒜葉而¶
頗窄狹又似肥韭葉微濶花似韭花頗大根似韭根甚¶
麄味辣¶
　救飢　採苗葉煠熟油鹽調食生亦可食冬月採取¶
　　　　根煠食¶
<pb:KR3d0007_WYG_059-25a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_059-25b>¶
水蘿蔔　生田野下濕地中苗初搨地生葉似薺菜形¶
而厚大鋸齒尖花葉又似水芥葉亦厚大後分莖叉稍¶
間開淡黄花結小角兒根如白菜根而大味甘辣¶
　救飢　採根及葉煠熟油鹽調食生亦可食¶
<pb:KR3d0007_WYG_059-26a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_059-26b>¶
野蔓菁　生輝縣栲栳圏山谷中苗葉似家蔓菁葉而¶
薄小其葉頭尖&KR1359;葉脚花叉甚多葉間攛出枝叉上開¶
黄花結小角其子黑色根似白菜根頗大苗葉根味微¶
苦¶
　救飢　採苗葉煠熟水浸淘浄油鹽調食或採根換¶
　　　　水煮去苦味食之亦可¶
<pb:KR3d0007_WYG_059-27a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_059-27b>¶
菜部(葉及實皆可食/)¶
薺菜　生平澤中今處處有之苗搨地生作鋸齒葉三¶
四月出葶分生莖叉稍上開小白花結實小似菥蓂(音/錫)¶
(覔/)子苗葉味苦性温無毒其實亦呼菥蓂子其子味甘¶
性平患氣人食之動冷疾不可與麪同食令人背悶服¶
丹石人不可食¶
　救飢　(採子用水調攪良乆成塊或作燒餅或煮粥/食味甚粘滑葉煠作菜食或煮作羮皆可)¶
　𤣥扈先生曰恒蔬¶
<pb:KR3d0007_WYG_059-28a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_059-28b>¶
紫蘓　一名桂荏又有數種有勺蘓魚蘓山蘓出簡州¶
及無為軍今處處有之苗髙二尺許莖方葉似蘓子葉¶
微小莖葉背面皆紫色而氣甚香開粉紅花結小蒴其¶
子狀如黍顆味辛性温又云味微辛甘子無毒¶
　救飢　採葉煠食煮飲亦可子研汁煑粥食之皆好¶
　　　　葉可生食與魚作羮味佳¶
　𤣥扈先生曰葉堪為味子堪為藥必求充腹宜以他¶
　種襍之¶
<pb:KR3d0007_WYG_059-29a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_059-29b>¶
荏子　所在有之生園圃中苗髙一二尺莖方葉似薄¶
荷葉極肥大開淡紫花結穗似紫蘓穗其子如黍粒其¶
枝莖對節生東人呼為䔡(音/魚)以其蘇字但除禾邊故也¶
味辛性温無毒¶
　救飢　採嫩苗葉煠熟油鹽調食子可炒食又研雜¶
　　　　米作粥甚肥美亦可窄油用¶
<pb:KR3d0007_WYG_059-30a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_059-30b>¶
灰菜　生田野中處處有之苗髙二三尺莖有紫紅線¶
楞葉有灰&KR0008;(音/勃)結青子成穗者甘散穗者微苦性暖生¶
墻下樹下者不可用¶
　救飢　採苗葉煠熟水浸淘浄去灰氣油鹽調食晒¶
　　　　乾煠食尤佳穗成熟時採子搗為米磨麪作¶
　　　　餅蒸食皆可¶
<pb:KR3d0007_WYG_059-31a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_059-31b>¶
丁香茄苗　亦名天茄兒延蔓而生人家園籬邊多種¶
莖紫多刺藤長丈餘葉似牽牛業甚大而無花叉又似¶
初生嫩檾葉却小開粉紫邊紫色心筒子花狀如牽牛¶
花様結小茄如丁香様而大有子如白牽牛子亦大味¶
㣲苦¶
　救飢　採茄兒煠食或醃作菜食嫩葉亦可煠熟油¶
　　　　鹽調食¶
　𤣥扈先生曰嘗過恒蔬亦作蜜煎¶
<pb:KR3d0007_WYG_059-32a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_059-32b>¶
菜部(根及實皆可食/)¶
山藥　本草名薯蕷一名山芋一名諸薯一名脩脆一¶
名兒草秦楚名玉延鄭越名土藷(音/諸)出明州除州生嵩¶
山山谷今處處有之春生苗蔓延籬援莖紫色葉青有¶
三尖角似千葉狗兒秧葉而光澤開白花結實如皂莢¶
子大其根皮色黲黄中則白色人家園圃種者肥大如¶
手臂味美懐孟間産者入藥最佳味甘性温平無毒紫¶
芝為之使惡甘遂¶
<pb:KR3d0007_WYG_059-33a>¶
　救飢　掘取根蒸食甚美或火燒熟食或煮食皆可¶
　　　　其實亦可煮食¶
　𤣥扈先生曰嘉蓏不必救荒¶
　¶
　¶
　¶
　¶
　¶
<pb:KR3d0007_WYG_059-33b>¶
　¶
　¶
　¶
　¶
　¶
　¶
　¶
　農政全書卷五十九¶
