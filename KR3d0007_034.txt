# -*- mode: mandoku-view; -*-
#+TITLE: 農政全書
#+DATE: 2015-08-24 23:03:40.152505
#+PROPERTY: ID KR3d0007
#+PROPERTY: BASEEDITION WYG    
#+PROPERTY: JUAN 卷三十四
<pb:KR3d0007_WYG_034-1a>¶
欽定四庫全書¶
　農政全書卷三十四¶
　　　　　　　　　　　　明　徐光啟　撰¶
　　蠶桑¶
　　　桑事圗譜(織絍附/)¶
王禎曰夫蠶之用桑必有鈎筐等器以供其事然逺近¶
之間習俗不通故其制度巧拙絶異彼有併力而不及¶
此或一工而兼倍今特采輯去短從長使知所擇夫桑¶
<pb:KR3d0007_WYG_034-1b>¶
具蠶之用也故次於蠶事之後¶
桑几狀如髙櫈平穿二桄就作登級凡柔桑不勝梯附¶
須登几上乃易得葉齊民要術云採桑必須髙几士農¶
必用云擔負髙几遶樹上下今蠶家採彼女桑兹為便¶
器(圗不/載)¶
<pb:KR3d0007_WYG_034-2a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_034-2b>¶
桑梯說文曰梯木階也夫桑之穉者用几採摘其桑之¶
髙者須梯剶斫梯若不長未免攀附勞條不還則鳩脚¶
多亂樛枝折垂則乳液旁出必欲趂手髙下隨意去留¶
須梯長可也齊民要術云採桑必須長梯梯不長則髙¶
枝折正謂此也¶
<pb:KR3d0007_WYG_034-3a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_034-3b>¶
斫斧桑斧也其斧銎匾而刄濶與樵斧不同詩謂蠶月¶
條桑取彼斧斨以伐逺揚士農必用云轉身運斧條葉¶
偃落于外即謂以伐逺揚也凡斧所剶斫不煩再刄者¶
為上至遇枯枝勁節不能拒遏又為上如剛而不闕利¶
而不乏尤為上也然用斧有法必須轉腕回刄向上斫¶
之枝查既順津脉不出則葉必復茂故農語云斧頭自¶
有一倍葉以此知科斫之利勝惟在夫善用斧之效也¶
桑鈎採桑具也凡桑者欲得逺揚枝葉引近就摘故用¶
<pb:KR3d0007_WYG_034-4a>¶
鈎木以代臂指扳援之勞昔者親蠶皆用筐鈎採桑唐¶
上元初獲定國寶十三内有採桑鈎一以此知古之採¶
桑皆用鈎也然北俗伐桑而少採南人採桑而少伐嵗¶
嵗伐之則樹脉易衰久久採之則枝條多結欲南北隨¶
宜採斫互用則桑斧桑鈎各有所施故兩及之¶
<pb:KR3d0007_WYG_034-5a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_034-5b>¶
桑籠集韻云籠大篝也即今謂有係筐也桑者便於携¶
挈古樂府云羅敷善採桑採桑城南頭青絲為籠䋲桂¶
枝為籠鈎今南方桑籠頗大以擔負之尤便於用¶
<pb:KR3d0007_WYG_034-6a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_034-6b>¶
切刀斷桑刄也蠶蟻時用小刀蠶漸大時用大刀或用¶
漫䥷蠶多者又用兩端有柄長刄切之名曰懶刀(懶刀/如皮)¶
(匠刮刀長三尺許兩端有短木柄以手/按刀半裁半切斷葉雲積可供十筐)先于長櫈上鋪¶
葉匀厚人於其上俯按此刀左右切之一刄之利可桑¶
百箔¶
<pb:KR3d0007_WYG_034-7a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_034-7b>¶
桑網盛葉䋲兠也先作圈木縁圏䋲結網眼圓垂三尺¶
有餘下用一䋲紀為網底桑者挈之納葉于内網腹既¶
滿歸則解底䋲傾之或人挑負或用畜力馱送比之筐¶
盤甚為輕便北方蠶家多置之¶
<pb:KR3d0007_WYG_034-8a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_034-8b>¶
桑碪爾雅曰碪謂之榩郭璞註曰碪木礩也碪從石榩¶
從木即木碪也碪截木為碢圓形豎理切物乃不拒刄¶
此北方蠶小時用刀切葉碪上或用几或用夾南方蠶¶
無大小切桑俱用碪也(𤣥扈先生曰木碪傷葉/吴中用麥秸造者為佳)¶
<pb:KR3d0007_WYG_034-9a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_034-9b>¶
劖刀剶桑刄也刀長尺餘濶約二寸木柄一握南人斫¶
桑剶桑俱用此刄北人斫桑用斧劖桑用鐮鐮刄雖利¶
終非本器殆不若劖刀之輕且順也若南人斫桑用斧¶
北人劖葉用刀去短就長兩為便也¶
<pb:KR3d0007_WYG_034-10a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_034-10b>¶
桑夾挾桑具也用木礩上仰置叉股髙可二三尺於上¶
順置䥷刄左手茹葉右手按刄切之此夾之小者若蠶¶
多之家乃用長椽二莖駢豎壁前中寛尺許乃實納桑¶
葉髙可及丈人則躡梯上之兩足後踏屋壁以胸前向¶
壓住兩手緊按長刄向下裁切此桑夾之大者南方切¶
桑唯用刀碪不識此等桑具故特歴說庻倣用之以廣¶
其利(今人自三眠以後食切葉/二頓即食帶枝全葉矣)¶
<pb:KR3d0007_WYG_034-11a>¶
　　　附織絍圗譜¶
王禎曰織絍婦人所親之事傳曰一女不織民有寒者¶
古謂庶士以下各衣其夫秋而成事烝而獻功愆則有¶
辟是也凡紡絡經緯之有數梭繀機杼之有法雖一絲¶
之緒一綜之交各有倫叙皆須積勤而得累工而至日¶
夜精思不致差悞然後乃成幅匹如閨閫之屬務之不¶
惟防閑驕逸又使知其服被之所自不敢易也¶
<pb:KR3d0007_WYG_034-12a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_034-12b>¶
絲籰絡絲具也方言曰援兖豫河濟之間又謂之轅(郭/璞)¶
(注云所/以絡絲)說文曰籰収絲者也或作&KR0008;從角間聲今字從¶
竹又從矍竹器從人持之矍矍然此籰之義也然必竅¶
貫以軸乃適于用為理絲之先具也¶
<pb:KR3d0007_WYG_034-13a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_034-13b>¶
絡車方言曰河濟之間絡謂之給(郭璞註曰所以/轉籰給事也)說文¶
云車柎為柅易姤曰繫于金柅(金者堅剛之物/柅者制動之主)通俗文¶
曰張絲曰柅葢以脫軖之絲張于柅上上作懸鈎引致¶
緒端逗于車上其車之制必以細軸穿籰措於車座兩¶
柱之間(謂一柱獨高中為通槽以貫其籰/軸之首一柱下而管其籰軸之末)人既䋲牽軸¶
動則籰隨軸轉絲乃上籰此北方絡絲車也南人但習¶
掉籰取絲終不若絡車安且速也今紅(音/工)女織繪惟用¶
二躡¶
<pb:KR3d0007_WYG_034-14a>¶
¶
<pb:KR3d0007_WYG_034-15a>¶
經架牽絲具也先排絲籰於下上架横竹列環以引衆¶
緒總于架前經&KR1097;(與牌/同)一人往來挽而歸之紖軸然後¶
授之機杼¶
<pb:KR3d0007_WYG_034-16a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_034-16b>¶
緯車方言曰趙魏之間謂之歴鹿車東齊海岱之間謂¶
之道執今又謂繀車通俗文曰織纎謂之繀受緯曰莩¶
其拊上立柱置輪輪之上近以鐵條中貫細筒乃周輪¶
與筒繚環䋲右手掉綸則筒隨輪轉左手引絲上筒遂¶
成絲繀以充織緯¶
<pb:KR3d0007_WYG_034-17a>¶
¶
<pb:KR3d0007_WYG_034-18a>¶
織機織絲具也按黄帝元妃西陵氏曰儽祖始勤蠶稼¶
月大火而浴種夫人副褘而躬桑乃獻繭絲遂稱織絍¶
之功因之廣織以給郊廟之服見路史傅子曰舊機五¶
十綜者五十躡六十綜者六十躡馬生者天下之名巧¶
也患其遺日䘮巧乃易以十二躡今紅(音/工)女織繒惟用¶
二躡又為簡要凡人之衣被於身者皆其所自出也¶
<pb:KR3d0007_WYG_034-19a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_034-19b>¶
梭通俗文曰織具也所以行緯之莎¶
<pb:KR3d0007_WYG_034-20a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_034-20b>¶
砧杵𢷬練具也東宫舊事曰太子納妃有石砧一枚又¶
𢷬衣杵卞荆州記曰秭歸縣有屈原宅女嬃廟𢷬衣石¶
猶存盖古之女子對立各執一杵上下搗練于砧其丁¶
冬之聲互相應答今易作卧杵對坐搗之又便且速易¶
成帛也¶
<pb:KR3d0007_WYG_034-21a>¶
王禎曰纊絮禦寒古今所尚然制造之法南北互有所¶
長故特總輯庶知通用今附於後¶
<pb:KR3d0007_WYG_034-22a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_034-22b>¶
綿矩以木框方可尺餘用張繭綿是名綿矩又有揉竹¶
而彎者南方多用之其綿外圓内空謂之猪肚綿及有¶
用大竹筒謂之筒子綿就可改作大綿裝時未免拖裂¶
北方大小用瓦葢所尚不同各從其便然用木矩者最¶
為得法酈善長水經註曰房子城西出白土細滑如膏¶
可用濯綿霜鮮雪耀異于常綿世俗言房子之纊也抑¶
亦類蜀郡之錦得江津矣今人張綿用藥使之膩白亦¶
其理也但為利者因而作偽反害其真不若不用之為¶
<pb:KR3d0007_WYG_034-23a>¶
愈因及之以為世戒¶
<pb:KR3d0007_WYG_034-24a>¶
¶
<pb:KR3d0007_WYG_034-25a>¶
絮車構木作架上控鈎䋲滑車下置煮繭湯甕絮者掣¶
䋲上轉滑車下徹甕内鉤繭出没灰湯漸成絮段莊子¶
所謂洴澼絖者(疏云洴浮也澼/漂也絖絮也)古者纊絮綿一也今以¶
精者為綿粗者為絮因蠶家退繭造絮故有此車煑之¶
法常民藉以禦寒次于綿也彼有𢷬繭為胎謂之牽縭¶
者較之車煑工拙懸絶矣¶
<pb:KR3d0007_WYG_034-26a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_034-26b>¶
撚綿軸制作小碢或木或石上挿細軸先用叉頭掛綿¶
上軸懸之撚作綿絲即為紬縷可代紡績¶
　¶
　¶
　¶
　¶
　¶
　農政全書卷三十四¶
