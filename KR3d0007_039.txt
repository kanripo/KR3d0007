# -*- mode: mandoku-view; -*-
#+TITLE: 農政全書
#+DATE: 2015-08-24 23:03:40.263557
#+PROPERTY: ID KR3d0007
#+PROPERTY: BASEEDITION WYG    
#+PROPERTY: JUAN 卷三十九
<pb:KR3d0007_WYG_039-1a>¶
欽定四庫全書¶
　農政全書卷三十九¶
　　　　　　　　　　　　明　徐光啓　撰¶
　　種植¶
　　　雜種上¶
竹爾雅曰莾數節桃枝四寸有節&KR0639;堅中簢筡中仲無¶
笐䈚箭萌篠箭簜禹貢曰揚州厥貢篠簜荆州厥貢箘¶
簵(竹紀云竹之品類六十有一黄魯直以為竹類至多/竹紀所類皆不詳欲作竹史不果成  方竹産澄洲)¶
<pb:KR3d0007_WYG_039-1b>¶
(體如削成勁挺堪為杖桃源山亦有方竹隔洲亦出大/者數丈寜波志云葛仙翁煉丹於定海靈峯植竹筯化)¶
(為竹而方亦斑竹即吳地稱湘妃竹者其斑如淚㾗杭/産者不如  有二種出古辣者佳出陶虚山者次之土)¶
(人裁為筯甚妙亦有大如甌者栖棕竹有三種上曰筯/頭梗短葉垂堪置書几次曰短  可列庭階次曰樸竹)¶
(節稀葉硬全欠温雅但可作扇骨料耳性喜陰畏寒風/冬月藏不通風處三月方可見天原不見日秋分後可)¶
(分須出盆視其根鬚不甚堅固處劈開栽盆欲變化多/盆則盆大更旺灌用浸豆水極肥舍此俱不堪用  猫)¶
(竹一䨇作茅竹又作毛竹榦大而厚異於衆竹人取以為/舟    竹&KR0034;篁嫩篠對抽並𦙍王子敬謂之扶竹  蘄竹)¶
(生蘄州以色瑩者為簟節踈者為笛帯鬚者為杖柯慈/孝竹大叢長榦中聳群篠外䕶向陽髙臺種茂    亭)¶
(竹生雲夢南以七月望前生明年七月望前伐未期伐/則音浮過期伐則音滯  觀音竹每節二三寸産占城)¶
<pb:KR3d0007_WYG_039-2a>¶
(一黄金間碧玉産成都青黄相間/  節長丈二尺葉若焦出羅浮山)　(龍公竹大徑七尺/龍孫竹生辰州山)¶
(谷間髙不盈尺細僅如針生徑尺竹可為甑出湖湘毎/四季竹節長而圓中管籥  山石者音清亮  月竹)¶
(月抽笋不堪食出嘉定州簩十二時竹産蘄州其竹繞/節凸生地支十二字  &KR1217;  竹出&KR1217;簩國可礪指甲新)¶
(州有此種製成琴様為礪甲之具用久微滑以酸漿漬/之過宿快利如初亦可作箭  大夫竹凌雲圍三尺鄜)¶
(延一人伐此竹見内二仙翁相謂平生勁節惜為主人/所伐遂騰空去  鳳尾竹纎小猗那植盆可作清玩)¶
(龜文竹産陽縣寳陀岩製扇甚竒頗人面竹出剡山節/極促四面参差竹皮如魚鱗面凸  類人面  黒竹如)¶
(藤色如鐡/中復生筍)　(思摩竹出交廣筍自節生既成竹至春節/無節竹出𤓰州  大節竹出黎母山一節)¶
(一丈踈節竹六尺一節城通竹出溱州直上無節長扁/竹出濡湏  藤竹出占    船竹出員邱  弓竹  百)¶
<pb:KR3d0007_WYG_039-2b>¶
(尋却曲如藤得木乃倚出東方質有文章須膏塗火灼/乃見  沛竹出南荒長百丈  丹青竹葉黄碧丹相間)¶
(出熊耳山代十抱竹出臨賀五慈竹内實節踈性弱形/𦂳而細可  藤  桂竹髙四  丈圍二尺狀如甘草而)¶
(皮赤出南康以南傷人即死拄桃竹葉如棕身似竹宻/節而實中厚理瘦骨葢天成  杖也出巴渝間出豫者)¶
(細文一節四尺北人呼為桃絲竹二相思竹出廣東兩/兩生笋  始興郡有笙竹大者圍  尺長四丈  交趾)¶
(有篥竹筤八月為竹小春竹之萌曰笋竹之節曰約竹/之叢曰  竹之得風而體夭屈曰笑竹死曰䈙)¶
齊民要術曰宜髙平之地(近山阜尤是所宜/下田得水則死)黄白軟土¶
為良正月二月中斸取西南引根并莖芟去葉於園内¶
東北角種之令坑深二尺許覆土厚五寸(竹性愛向西/南引故園東)¶
<pb:KR3d0007_WYG_039-3a>¶
(北角種之數嵗之後自當滿園諺云東家種竹西家治/地為滋蔓而來生也其居東北角者老竹種不生亦不)¶
(能滋茂故須取/西南引少根也)稻麥糠糞之(二糠各自堪/糞不令和雜)不用水澆(澆/則)¶
(淹/死)勿令六畜入園二月食淡竹筍四月五月食苦竹筍¶
(蒸煮包酢/在人所好)其欲作器者經年乃堪殺(未經年者/軟未成也)¶
農桑通訣曰種竹宜去稍葉作稀泥於坑中下竹栽以¶
土覆之杵築定勿令脚踏土厚五寸竹忌手把及洗手¶
面脂水澆著即枯死月庵種竹法深濶掘溝以乾馬糞¶
和細泥塡髙一尺無馬糞礲糠亦得夏月稀冬月稠然¶
<pb:KR3d0007_WYG_039-3b>¶
後種竹須三四莖作一叢亦須土鬆淺種不可増土於¶
株上泥若用钁打實則筍不生(種時斬去稍仍為架扶/之使根不揺易活又法)¶
(三兩竿作一本移其根自相持則尤易/活也或云不須斬稍只作兩重架尤妙)夢溪云種竹但¶
林外取向陽者向北而栽葢根無不向南必用雨下遇¶
有西風則不可花木亦然諺云栽竹無時雨下便移多¶
留宿土記取南枝志林云竹有雌雄雌者多筍故種竹¶
常擇雌者凡欲識雌雄當自根上第一枝觀之有雙枝¶
者乃為雌竹獨枝者乃為雄竹¶
<pb:KR3d0007_WYG_039-4a>¶
種樹書曰種竹處當積土令稍髙於傍地二三尺則雨¶
潦不浸損錢唐人謂之竹脚移時須是根垜大維以草¶
繩仍向背不失其舊為佳種竹須將竹母斬去只留四¶
五尺仍斜植之用壟糠和泥抱根然後用淨土傅其上¶
或鋪少大麥於其中令竹根着麥上以土盖之其根易¶
行一法擇大竹就根上去三四寸許截斷之去其上不¶
用只以竹根截處打通節實以硫黄末顚倒種之第一¶
年生小竹隨即取之次年亦去之至第三年生竹其大¶
<pb:KR3d0007_WYG_039-4b>¶
如所種者種時以舊茅茨夾土則竹根㝷地脉而生禁¶
中種竹一二年間無不茂盛園子云初無他術只有八¶
字踈種宻種淺種深種踈種謂三四歩種一棵欲其地¶
虚行鞭宻種謂種雖踈每窠却種四五竿欲其根宻淺¶
種謂其種時不甚深深種謂種時雖淺却用河泥壅之¶
竹林中有樹切勿去之葢竹為樹枝所礙雖風雪不復¶
欹斜筀竹根多穿害堦砌惟聚皂莢刺埋土中障之根¶
則不過或用鐡屑栽油麻萁尤妙(𤣥扈先生曰筀竹根/强能害他竹不宜雜)¶
<pb:KR3d0007_WYG_039-5a>¶
(種必湏障之其法莫如深溝耳或云/以炭屑實之太費或云以煤灰實之)移竹惟五月十三¶
日謂之竹醉日又謂竹迷日又謂龍生日栽竹則茂盛¶
(𤣥扈先生曰五月實竹笋已出生氣内欵故可/移栽竹以六月為臘也龍生竹醉無理可通)或曰不¶
必五月但每月二十日皆可又一云正月一日二月二¶
日三月三日皆可種無不活者每月倣此如要不間年¶
出笋用正月一日二月二日又云用辰日山谷所謂根¶
雖辰日斸笋看上畨成又曰宜用臘日杜少陵詩東林¶
竹影薄臘月更宜栽然臘月之説大謬(少陵所謂臘正/指夏月少陵通)¶
<pb:KR3d0007_WYG_039-5b>¶
(逹非業所及也麥以五月為秋竹以六月為臘冬伐/竹不蛀夏伐必蛀正謂潤澤在焉故也此論大謬矣)竹¶
之滋澤春發於枝葉夏藏於榦冬歸於根如冬伐竹經¶
日一裂自首至尾不得全盛夏伐之最佳但於林有損¶
夏伐竹則根色而鞭皆爛然要好竹非盛夏伐之不可¶
七八月尚可自此滋澤歸根而不中用矣如要竹不蛀¶
取五月以前但此月以前竹不生皆根爛竹與菊根皆¶
長向上添泥覆之為佳¶
晉起居注曰惠帝二年巴西郡竹生紫色花結實如麥¶
<pb:KR3d0007_WYG_039-6a>¶
皮青中米白味甜(𤣥扈先生曰此恒有萬歴辛丑余鄉/亦有此余嘗目見其米實與稞麥不)¶
(異/耳)¶
𤣥扈先生曰移竹泥垜須厚所云多留宿土是也平地¶
止掘深尺許將泥垜移置其上四週以鬆泥盖之不用¶
脚踏搥打日日以水澆之度其實乃已又湏搭架以防¶
風揺　又法移竹種離生枝節上四五節斫斷即不帆¶
風不須用架尤簡便若竹有花輙稿死花結實如稗謂¶
之竹米一竿如此久之則舉林皆然其治之之法於初¶
<pb:KR3d0007_WYG_039-6b>¶
米時擇一竿稍大者截去近根三尺許通其節以糞入¶
之則止𤨏碎錄云引竹法隔籬埋貍或猫於墻下明年¶
筍自迸出竹以三伏内及臘月中斫者不蛀竹有六七¶
年便生花所謂留三去四盖三年者留四年者伐去諺¶
曰一人種竹十年盛十人種竹一年盛言須大科移植¶
方不傷其根也若只二三榦作一科四面根皆斸斷安¶
得有生氣耶¶
又曰浙中人代園種竹甚有理所謂祖孫不相見也余¶
<pb:KR3d0007_WYG_039-7a>¶
别有圗説此法甚得利而工人用竹者則以平園為勝¶
謂山間代園之竹嫩而不堅不如平地園林者竹老而¶
堅靱也盖事不能兩利如此¶
又曰竹生花生實輙滿林枯死此有二病其一私者竹¶
園既久根多蟠結故也治之之法將園地分叚掘起宿¶
根間一叚起一叚使其根舒展次年還復盛矣其一公¶
者遍地皆然此必水澇之年或水災之後也此則無法¶
可治但不可因其枯瘁遽起竹根只須留以待之一二¶
<pb:KR3d0007_WYG_039-7b>¶
年後自然復發依然故林倘是老園亦宜用間叚掘根¶
彼拙者不知此理逕自掘盡謂復栽之無論因循不栽¶
即復栽豈能一二年遽盛耶¶
又曰篥竹為藩可禦大冦余謂南中宦遊者言之禦冦¶
長䇿惟有村居者家有此籓而已今南土苖亂或至村¶
落無居人而不知作此何哉此竹亦可移至北土而無¶
人為我致之徒有舌敝唇焦耳(篥竹實中勁强有毒/鋭似刺虎中之則死)¶
又曰種篥竹以禦㓂余曾為廣西大㕘張叔翹言之渠¶
<pb:KR3d0007_WYG_039-8a>¶
㓂至廣右賫捧入都大以吾言為然後安南之宼來侵¶
土司沿江有篥皆不能渡當益信余言不誣耳筍爾雅¶
曰筍竹萌也説文曰笋竹胎也孫炎曰初生竹謂之筍¶
詩義䟽云筍皆四月生唯己竹笋八月生盡九月成都¶
有之篃冬夏生始數寸可煑以苦酒浸之可下酒及食¶
又可米藏及乾以待冬月也(陸佃云字從句從日包之/日為筍觧之日為竹又曰)¶
(字從竹從旬旬内/為筍旬外為竹也)¶
農桑通訣曰採筍之法視其叢中斜宻者芟取之竹鞭¶
<pb:KR3d0007_WYG_039-8b>¶
方行處不宜採採則竹不繁採時可避露日出後掘深¶
土取之半折取鞭根旋得投宻器中以油單覆之勿令¶
見風風吹則堅筍味甘美有毒惟香與薑能殺其毒煮¶
宜久熟生則損人然食品之中最為珍貴故禮云加豆¶
之實筍爼魚醢詩云其&KR0609;伊何維筍及蒲盖貴之也¶
永嘉記曰含&KR2221;竹笋六月生迄九月味與箭竹笋相似¶
凡諸竹笋十一月掘土取皆得長八九寸長澤民家盡¶
養黄苦竹永寜南漢更年上笋大者一圍五六寸明年¶
<pb:KR3d0007_WYG_039-9a>¶
應上今年十一月笋土中已生但未出須掘土取可至¶
明年正月出土訖五月方過六月便有含&KR2221;筍舍&KR2221;筍¶
迄七月八月九月已有箭竹笋迄後年四月竟年常有¶
筍不絶也(種樹書曰隂雨土虚則/鞭行明年筍莖交出也)¶
竹譜曰棘竹筍味淡落人鬚髪䇺節出筍無味鷄頭竹¶
筍肥美篃竹筍冬生者也¶
食經曰淡竹筍法取筍肉五六寸者按鹽中一宿出塩¶
令盡煑麋一斗分五升與一升鹽相和糜熟須令冷内¶
<pb:KR3d0007_WYG_039-9b>¶
竹筍醎糜中一日拭之内淡糜中五日可食也¶
茶爾雅曰檟苦荼(郭璞注曰樹小似梔子冬生葉可煮作羮飯/今呼早採者為茶晚取者為茗一名舜蜀人)¶
(名之苦荼曰荼經云一日荼二曰檟三曰蔎四曰茗五/曰荈早採  荼次曰檟又其次曰蔎晚曰茗至荈則老)¶
(葉矣葢以早為貴也六經中無茶葢荼即茶也詩云誰/謂茶苦其甘如薺以其苦而甘味也  南越志云茗苦)¶
(澀亦謂之過羅有髙一尺者有二尺者有數丈者有兩/人合抱者出巴山峽川  有建州大小龍團始于丁謂)¶
(成于蔡君謨熈寜末有㫖下建州製蜜雲龍一品尤為/竒絶蜀州雀舌鳥嘴麥顆盖嫩芽取形似之又有片甲)¶
(者早春黄芽葉相抱如片甲也蟬翼葉軟薄如蟬翼也/  清異録云開寳中竇儀以新茶飲予味極美奩面標)¶
(云龍陂山子茶龍陂是顧渚山之别境洪州鶴嶺茶其/味極妙蜀之雅州䝉山頂有露芽榖芽皆云火前者言)¶
<pb:KR3d0007_WYG_039-10a>¶
(採造於禁火之前也火後者次之一云雅州䝉頂茶其/生最晚在春夏之交常有雲霧覆其上若有神物䕶持)¶
(之又有五花茶者其片作五出花雲脚出袁州界橋其/名甚著不若湖州之研膏紫筍烹之有緑脚垂下  吳)¶
(淑賦云雲垂緑脚有紫筍者其色紫而似筍唐徳宗毎/賜同昌公主饌其茶有緑花紫英之號  草茶盛于兩)¶
(浙日注第一自景祐以來洪州䨇井白芽製作尤精遠/在日注之上遂為草茶第一宜興㴩湖出含膏宣城縣)¶
(有了山形如小方餅横鋪茗芽産其上其山東為朝日/所燭號曰陽坡其茶最勝太守薦之京洛人士題曰了)¶
(山陽坡横文茶一名瑞草魁又有建州北苑先春洪州/西山白露安吉州顧渚紫筍常州宜興紫筍陽羡春池)¶
(陽鳳嶺睦州鳩坑南劍石花露鋑芽&KR0034;芽南康雲居峽/州小江園碧澗蔡明月&KR0034;茱茰東川獸目福州方山露)¶
(芽壽州霍山黄芽六安州小峴春皆茶之極品玉壘關/外寳唐山有茶樹産懸崖筍長三寸五寸方有一葉兩)¶
<pb:KR3d0007_WYG_039-10b>¶
(葉太和山騫林茶初泡極苦澀至三四泡清香特異人/以為茶寳涪州出三般茶最上賔化製于早春其次白)¶
(馬最下涪陵收茶在四月嫩則益人粗則損人樹如𤓰/蘆葉如梔子花如白薔薇而黄心清香隱然實如栟櫚)¶
(蒂如丁香/根如胡桃)¶
四時類要曰熟時收取子和濕沙土拌筐籠盛之穰草¶
葢不爾即凍不生至二月中出種之於樹下或北隂之¶
地開坎圓三尺深一尺熟斸著糞和土每阬中種六七¶
十顆子葢土厚一寸强任生草不得耘相去二尺種一¶
方旱時以米泔澆此物畏日桑下竹隂地種之皆可二¶
<pb:KR3d0007_WYG_039-11a>¶
年外方可耘治以小便稀糞蠶沙澆擁之又不可太多¶
恐根嫩故也大槩宜山中帯坡峻若於平地即於兩畔¶
深開溝壠洩水水浸根必死三年後收茶¶
𤣥扈先生曰茶之為法釋滯去垢破睡除煩功則著矣¶
其或採造藏貯之無法碾焙煎試之失宜則雖建芽浙¶
茗秪為常品故採之宜早率以清明榖雨前者為佳過¶
此不及然茶之美者質良而植茂新芽一發便長寸餘¶
其細如針斯為上品如雀舌麥顆特次材耳採訖以甑¶
<pb:KR3d0007_WYG_039-11b>¶
㣲蒸生熟得所(生則味硬/熟則味减)蒸已用筐箔薄攤乘濕略揉¶
之培勻佈火烘令乾勿使焦編竹為焙褁篛覆之以收¶
火氣茶性畏濕故宜篛收藏者必以篛籠剪篛雜貯之¶
則久而不浥宜置頓髙處令常近火為佳凡煎試湏用¶
活水活火烹之故東坡云活水仍將活火烹者是也活¶
水謂山泉水為上江水次之井水為下活火謂炭火之¶
有熖者常使湯無妄沸始則蟹眼中則魚目纍然如珠¶
終則泉湧鼔浪此候湯之法非活火不能爾東坡云蟹¶
<pb:KR3d0007_WYG_039-12a>¶
眼已過魚眼生颼颼欲作松風聲盡之矣茶之用有三¶
曰茗茶曰末茶曰蠟茶凡茗煎者擇嫩芽先以湯泡去¶
熏氣以湯煎飲之今南方多效此然末子茶尤妙先焙¶
芽令燥入磨細碾以供㸃試凡㸃湯多茶少則雲脚散¶
湯少茶多則粥面聚鈔茶一錢七先注湯調極匀又添¶
注入廻環擊拂視其色鮮白着盞無水㾗為度其茶既¶
甘而滑南方雖産茶而識此法者甚少蠟茶最貴而製¶
作亦不凡擇上等嫩芽細碾入羅雜腦子諸香膏油調¶
<pb:KR3d0007_WYG_039-12b>¶
齊如法印作餅子製様任巧候乾仍以香膏油潤餙之¶
其製有大小龍團𢃄胯之異此品惟充貢獻民間罕見¶
之間有他造者色香味俱不及蠟茶珍藏既久㸃時先¶
用温水㣲漬去膏油以紙褁搥碎用茶鈐㣲炙旋入碾¶
羅(旋碾則色白經宿則/色昏新者不用漬)茶鈐屈金鐡為之砧用石椎用¶
木碾餘石皆可茶之用笔胡桃松實脂麻杏栗任用雖¶
失正味亦供咀嚼然茶性冷多飲則能消陽山谷益以¶
薑鹽煎飲其亦以是歟因併及之夫茶靈草也種之則¶
<pb:KR3d0007_WYG_039-13a>¶
利博飲之則神清上而王公貴人之所尚下而小夫賤¶
𨽻之所不可闕誠民生日用之所資國家課利之一助¶
也¶
又曰博物志云飲真茶令人少眠此是實事但茶佳乃¶
效又須末茶飲之但葉烹者不效也¶
菊爾雅曰蘜治蘠(郭璞註曰今之秋華菊也埤雅云蘜/窮也花事至此而窮種有數百另有)¶
(譜黄白者皆可入藥其莖青而作蒿氣者俱不堪薏也/非菊也苖可入茶花子入藥然野菊大能瀉人惟真菊)¶
(延年花乃黄中之色氣味和正花葉根實皆長生藥其/性介烈不與百花同盛衰是以通仙靈甘菊花大如錢)¶
<pb:KR3d0007_WYG_039-13b>¶
(花邉草葉中一大平心色黄苗可鹽滚湯綽過茶/花可供藥造酒真菊延齡野菊瀉人不可不辨)¶
務本新書曰宜白地栽甜水澆苖作菜食花入藥用三¶
四月帯根土掘出作區下糞水調成泥擘根分栽每區¶
一二科後極滋𦙍¶
𤣥扈先生曰凡藝菊有六事一貯土擇肥地一方冬至¶
後以純糞瀼之候凍而乾取其土浮鬆者置塲地之上¶
再糞之收水後乃收於室中春分後出而曬之日數次¶
翻之去其虫蟻及其草稉草稉不去則蒸而腐焉是生¶
<pb:KR3d0007_WYG_039-14a>¶
紅虫生土蠶生蚯蚓為菊之害土淨矣乃善藏以待登¶
盆之需登盆也俱用此土又以待加盆之需菊登於盆¶
或遭三日以上之雨土實根露則以土加而覆之一則¶
受日之曝不枯其根一則收雨之澤不爛其根二留種¶
冬初而菊殘也一衰即并英葉而去其上莖其幹留五¶
六寸焉或附於盆或出於盆埋之圃之陽鬆土之内臘¶
之月必濃糞澆之以數次菊之性耐於寒故須土糞多¶
則煖而不氷可以壯菊本可以禦隆寒可以潤澤而不¶
<pb:KR3d0007_WYG_039-14b>¶
至於枯燥三分秧春分之後是分菊秧根多鬚而土中¶
之莖黄白色者謂之老鬚少而純白者謂之嫩老可分¶
嫩不可分分之於新鋤之鬆地不宜太肥肥則籠菊頭¶
而不能長發隂天之天可分有日分之則枯乾而難活¶
種之其宿土也盡去否則恐有虫子之害既秧於土矣¶
以越席架而覆之毋令經日經日則難醒每日晨灌之¶
晚灌之天之隂不可傷於水秧心發芽矣可去其覆席¶
先用半糞之水復用肥水灌之葉上不可以沾糞沾之¶
<pb:KR3d0007_WYG_039-15a>¶
則葉枯用河之水則純河之水用井之水則純井之水¶
不可雜焉四登盆立夏之候菊苖成矣可五六寸許是¶
為上盆之期將上盆也數日不可以澆灌使苗受勞而¶
堅老則在盆可以耐日起秧苖也掘根之土必廣而大¶
少則露根而傷其本用臘前所瀼之土壅之其灌也視¶
隂晴而為増損使土壯而入根服盆而生葉則用肥水¶
灌之久雨加臘土以浥之其種也根深則不耐水淺不¶
耐日隨土而稍深焉葢菊之根其生也向上故常覆土¶
<pb:KR3d0007_WYG_039-15b>¶
為加五理緝菊之尺許矣是宜理緝欲長也則去其旁¶
枝欲短也則去其正枝花之朶視其種之大小而存之¶
大者四五蘂焉次者七八蘂焉又次十餘蘂焉小者二¶
十餘蘂焉惟甘菊寒菊獨梗而有千花不可去也六䕶¶
養菊稍長也竹而縛之毋令風得揺之雨之久也宜出¶
水盆内亦然菊傍之多蟻也則以鼈甲置於傍蟻必集¶
焉移之遠所夏至之前後有虫焉黒色而硬殻其名曰¶
菊虎晴煖而飛出不出於巳午未之三時宜候而除之¶
<pb:KR3d0007_WYG_039-16a>¶
菊之為菊虎所傷也傷之處仍手微摘之磨去其牙虫¶
毒可以免秋後之生虫如虎之多也必多栽易壯盛之¶
菊於圃之周菊有香焉蟻上而糞之則生虫虫長而蟻¶
又食之則菊籠頭而不長其虫之狀如白虱以棕線作¶
帚而刷之扇以承之揮之於遠所秋後而不見虫也宜¶
認糞跡是有象榦之虫其色與榦無殊也生於葉底上¶
半月在於葉根之上榦下半月在於葉根之下榦(凡草/木盡)¶
(然其膏脂以晦朔為/升降故耳此物理也)或破榦取之以紙撚縛之常以水¶
<pb:KR3d0007_WYG_039-16b>¶
而潤其紙條花乃無恙或用鐵線磨為邪鋒之小刀上¶
半月於蛀眼向上而捜虫下半月在蛀眼向下而捜虫¶
有菊牛焉沿之則蔞種臺葱則可以避麻雀愛取菊之¶
葉而為巢取之則蔞四之月雀乃為巢時宜慎也¶
　¶
　¶
　¶
　農政全書卷三十九¶
