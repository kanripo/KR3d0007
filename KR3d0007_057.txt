# -*- mode: mandoku-view; -*-
#+TITLE: 農政全書
#+DATE: 2015-08-24 23:03:40.694202
#+PROPERTY: ID KR3d0007
#+PROPERTY: BASEEDITION WYG    
#+PROPERTY: JUAN 卷五十七
<pb:KR3d0007_WYG_057-1a>¶
欽定四庫全書¶
　農政全書卷五十七¶
　　　　　　　　　　　　明　徐光啓　撰¶
　　荒政(採周憲王救荒本草/)¶
　　　米穀部(實可食/)¶
　¶
　¶
　¶
<pb:KR3d0007_WYG_057-1b>¶
野豌豆　生田野中苗初就地拖秧而生後分生莖又¶
苗長二尺餘葉似胡豆葉稍大又似苜蓿葉亦大開淡¶
粉紫花結角似家豌豆角但秕小味苦¶
　　救飢　採角煮食或收取豆煮食或磨麵製造食¶
　　　　　用與家豆同¶
<pb:KR3d0007_WYG_057-2a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_057-2b>¶
&KR0008;豆　生平野中北土處處有之莖蔓延附草木上葉¶
似黒豆葉而窄小微尖開淡粉紫花結小角其豆似黒¶
豆形極小味甘¶
　　救飢　採取豆淘洗浄煮食或磨為麫打餅蒸食¶
　　　　　皆可¶
<pb:KR3d0007_WYG_057-3a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_057-3b>¶
山扁豆　生田野中小科苗髙一尺許葉似蒺䔧葉㣲¶
大根葉比苜蓿葉頗長又似初生豌豆葉開黄花結小¶
匾角兒味甜¶
　　救飢　採嫩角煠食其豆熟時收取豆煮食¶
<pb:KR3d0007_WYG_057-4a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_057-4b>¶
回回豆　又名那合豆生田野中莖青葉似蒺䔧葉又¶
似初生嫩皂莢而有細鋸齒開五瓣淡紫花如蒺䔧花¶
様結角如杏仁様而肥有豆如牽牛子㣲大味甜¶
　　救飢　採豆煮食¶
<pb:KR3d0007_WYG_057-5a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_057-5b>¶
胡豆　生田野間其苗初搨地生後分莖又葉似苜蓿¶
葉而細莖葉稍間開淡䓤白榻花結小角有豆如&KR0008;豆¶
狀味甜¶
　　救飢　採取豆煑食或磨麫食皆可¶
<pb:KR3d0007_WYG_057-6a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_057-6b>¶
蚕豆　今處處有之生田園中科苗髙二尺許莖方其¶
葉狀類黒豆葉而團長光澤紋脉堅直色似豌豆頗白¶
莖葉稍間開白花結短角其豆如豇豆而小色赤味甜¶
　　救飢　採豆煮食炒食亦可¶
<pb:KR3d0007_WYG_057-7a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_057-7b>¶
山菉豆　生輝縣太行山車箱衝山野中苗莖似家菉¶
豆莖㣲細葉比家菉豆葉狹窄&KR1359;開白花結角亦瘦其¶
豆黯緑色味甘¶
　　救飢　採取其豆煮食或磨麫攤煎餅食亦可¶
<pb:KR3d0007_WYG_057-8a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_057-8b>¶
蕎麥苗　處處種之苗髙二三尺許就地科乂生其莖¶
色紅葉似杏葉而軟㣲&KR1359;開小白花結實作二小蒴味¶
甘平性寒無毒¶
　　救飢　採苗葉煠熟油鹽調食多食㣲瀉其麥或¶
　　　　　蒸使氣餾(音/溜)於烈日中晒令口開舂取人¶
　　　　　煮作飯食或磨為麵作餅蒸食皆可¶
<pb:KR3d0007_WYG_057-9a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_057-9b>¶
御米花　本草名甖子粟一名象榖一名米囊一名囊¶
子䖏䖏有之苗髙一二尺葉似靛葉色而大邊皺多有¶
花乂開四瓣紅白花亦有千葉花者結榖似骲(音/雹)箭頭¶
殻中有米數千粒似葶藶子色白隔年種則佳米味甘¶
性平無毒¶
　　救飢　採嫩葉煠熟油鹽調食取米作粥或與麵¶
　　　　　作餅皆可食其米和竹瀝煑粥食之皆美¶
　玄扈先生曰甞過嘉蔬嘉實不必救荒¶
<pb:KR3d0007_WYG_057-10a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_057-10b>¶
赤小豆　夲草舊云江淮間多種蒔今北土亦多有之¶
苗髙一二尺葉似豇豆葉㣲團&KR1359;開花似豇豆花㣲小¶
淡銀褐色有腐氣人故亦呼為腐婢結角比菉豆角頗¶
大角之皮角㣲白帶紅其豆有赤白䵩色三種味甘酸¶
性平無毒合鮓食成消渇為醬合鮓食成口瘡人食則¶
體重¶
　　救飢　採嫩葉煠熟水淘洗浄油鹽調食眀目豆¶
　　　　　角亦可煮食又法赤小豆一升半炒大黄¶
<pb:KR3d0007_WYG_057-11a>¶
　　　　　豆一升半焙二味搗末每服一合新水下¶
　　　　　日三服盡三升可度十一日不飢又説小¶
　　　　　豆食之逐津液行小便乆服則虚人令人¶
　　　　　黒痩枯燥¶
<pb:KR3d0007_WYG_057-12a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_057-12b>¶
山絲苗　夲草有麻蕡(音/焚)一名麻勃一名茡(音/字)一名麻¶
母生太山川谷今皆處處有之人家園圃中多種之績¶
其皮以為布苗髙四五尺莖有細線楞葉形狀似栁葉¶
而邊皆有乂牙鋸齒每八九葉攅生一處又似荆葉而¶
狹色深青開淡黄白花結實小如菉豆顆而匾圗經云¶
麻蕡此麻上花勃勃者味辛性平有毒麻子味甘性平¶
㣲寒滑利無毒入土者損人畏牡蠣白㣲惡茯苓¶
　　救飢　採嫩葉煠熟换水浸去邪惡氣味再以水¶
<pb:KR3d0007_WYG_057-13a>¶
　　　　　淘洗浄油鹽調食不可多食亦不可乆食¶
　　　　　動風子可炒食亦可打油用¶
<pb:KR3d0007_WYG_057-14a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_057-14b>¶
油子苗　本草有白油麻俗名脂麻舊不著所出州上¶
今䖏䖏有之人家園圃中多種苗髙三四尺莖方窊面¶
四楞對節分生枝乂葉類蘓子葉而長尖&KR1359;邊多花乂¶
葉間開白花結四稜蒴兒毎蒴中有子四五十餘粒其¶
子味甘㣲苦生則性大寒無毒炒熟則性熱壓窄為油¶
大寒¶
　　救飢　採嫩苗葉煠熟水浸淘洗淨油鹽調食其¶
　　　　　子亦可炒熟食或煑食及笮為油食皆可¶
<pb:KR3d0007_WYG_057-15a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_057-15b>¶
黄豆苗　今處處有之人家田園中多種苗髙一二尺¶
葉似黒豆葉而大結角比黒豆葉角稍肥大其葉味甘¶
　　救飢　採嫩苗葉煠熟水浸淘浄油鹽調食或採¶
　　　　　角煮食或収豆煮食及磨為麵食皆可¶
<pb:KR3d0007_WYG_057-16a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_057-16b>¶
刀豆苗　處處有之人家園籬邉多種之苗葉似豇豆¶
葉肥大開淡粉紅花結角如皂角狀而長其形似屠刀¶
様故以名之味甜㣲淡¶
　　救飢　採嫩苗葉煠熟水浸淘淨油鹽調食豆角¶
　　　　　嫩時煮食豆熟之時収豆煮食或磨麫食¶
　　　　　亦可¶
<pb:KR3d0007_WYG_057-17a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_057-17b>¶
眉兒豆苗　人家園圃中種之妥(他果切/)蔓而生葉似¶
菉豆葉而肥大濶厚潤澤光俊毎三葉攅生一處開淡¶
粉紫花結匾角毎角有豆止三四顆其豆色黒匾而皆¶
白眉故名味甜¶
　　救飢　採嫩苗葉煠食豆角嫩時採角煮食豆成¶
　　　　　熟時打取豆食¶
　𤣥扈先生曰南名匾豆種類甚多植其佳者¶
<pb:KR3d0007_WYG_057-18a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_057-18b>¶
紫豇豆苖　人家園圃中種之莖葉與豇豆同但結角¶
色紫長尺許味微甜¶
　　救飢　採嫩苖葉煠熟油鹽調食角嫩時採角煮¶
　　　　　食亦可做菜食豆熟時打取豆食之¶
<pb:KR3d0007_WYG_057-19a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_057-19b>¶
蘇子苗　人家園圃中多種之苗髙二三尺莖方窊面¶
四楞上有澁毛葉皆對生似紫蘇葉而大開淡紫花結¶
子比紫蘇子亦大味㣲辛性溫¶
　　救飢　採嫩葉煠熟換水淘洗浄油鹽調食子可¶
　　　　　炒食亦可笮油用¶
<pb:KR3d0007_WYG_057-20a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_057-20b>¶
豇豆苗　今處處有之人家田園多種就地拖秧而生¶
亦延籬落葉似赤小豆葉而極長&KR1359;開淡紫粉花結角¶
長五七寸其豆味甘¶
　　救飢　採嫩葉煠熟水浸淘浄油鹽調食及採嫩¶
　　　　　角煠熟食亦可其豆成熟時打取豆食¶
<pb:KR3d0007_WYG_057-21a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_057-21b>¶
山黑豆　生宻縣山野中苗似家黒豆毎三葉攅生一¶
處居中大葉如菉豆葉傍兩葉似黒豆葉㣲圓開小粉¶
紅花結角比家黒豆角極瘦小其豆亦極細小味㣲苦¶
　　救飢　苗葉嫩時採取煠熟水淘去苦味油鹽調¶
　　　　　食結角時採角煮食或打取豆食皆可¶
<pb:KR3d0007_WYG_057-22a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_057-22b>¶
舜芒榖　俗名紅落䔧生田野及人家舊㽵窠(音/科)上多¶
有之科苗髙五尺餘葉似灰菜葉而大㣲帶紅色莖亦¶
髙麄可為拄扙其中心葉甚紅葉間出穗結子如粟米¶
顆灰青色味甜¶
　　救飢　採嫩苗葉晒乾揉(音/柔)去灰煠熟油鹽調食¶
　　　　　子可磨麵做燒餅蒸食¶
　¶
　農政全書卷五十七¶
