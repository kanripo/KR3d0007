# -*- mode: mandoku-view; -*-
#+TITLE: 農政全書
#+DATE: 2015-08-24 23:03:40.764507
#+PROPERTY: ID KR3d0007
#+PROPERTY: BASEEDITION WYG    
#+PROPERTY: JUAN 卷六十
<pb:KR3d0007_WYG_060-1a>¶
欽定四庫全書¶
　農政全書卷六十¶
　　　　　　　　　　　　明　徐光啟　撰¶
　　荒政¶
　　　野菜譜¶
王磐野菜譜序曰糓不熟曰饑菜不熟曰饉饑饉之年¶
堯湯所不能免惟在有以濟之耳正徳間江淮迭經水¶
旱飢民枕藉道路有司雖有賑發不能遍濟率皆採摘¶
<pb:KR3d0007_WYG_060-1b>¶
野菜以充食頼之活者甚衆但其間形類相似美惡不¶
同誤食之或至傷生此野菜譜所不可無也予雖不為¶
世用濟物之心未甞忘田居朝夕歴覽詳詢前後僅得¶
六十餘種取其象而圖之俾人人易識不至誤食而傷¶
生且因其名而為詠庶乎因是以流傳非特於吾民有¶
所補濟抑亦可以備觀風者之採擇焉此野人之本意¶
也同志者因其未備而廣之則又幸矣¶
張綖跋曰昔陶隠居註本草謂誤註之害甚於註周易¶
<pb:KR3d0007_WYG_060-2a>¶
之誤其言雖過要之有補於世也吾西樓著野菜譜觀¶
其自叙亦隠居之意歟較又㣲矣雖然無逸豳風其言¶
稼穡艱難至矣自井田廢王政缺民生之艱尤有不忍¶
言者斯譜備述閭閻小民艱食之情仁人君子觀之當¶
憮然而感惻然而傷由是而講孟子之王道備周官之¶
荒政思艱圖易使怨咨者獲乃寧之願不特多識庶草¶
之名而已故曰可以備觀風者之採擇意正在此歟然¶
則斯譜也孰謂其微哉孰謂其微哉¶
<pb:KR3d0007_WYG_060-3a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_060-3b>¶
白皷釘¶
　白皷釘白皷釘豐年賽社皷不停凶年罷社皷絶聲¶
　皷絶聲社公惱白皷釘化為草¶
　救飢　一名蒲公英四時皆有惟極寒天小而可用¶
　　　　采之熟食¶
<pb:KR3d0007_WYG_060-4a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_060-4b>¶
猪殃殃¶
　猪殃殃胡不祥猪不食遺道傍我拾之充餱粮¶
　救飢　春采熟食猪食之則病故名¶
<pb:KR3d0007_WYG_060-5a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_060-5b>¶
絲蕎蕎¶
　絲蕎蕎如絲縷昔為養蠶人今作挑菜侣養蠶衣整¶
　齊挑菜衣襤褸張家姑李家女隴頭相見淚如雨¶
　救飢　二三月采熟食四月結角不用¶
<pb:KR3d0007_WYG_060-6a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_060-6b>¶
牛塘利¶
　牛塘利牛得濟種草有餘青蓄水有餘味年來水草¶
　枯忽變為荒薺采采療人飢更得牛塘利¶
　救飢　二三月采熟食亦可作虀¶
<pb:KR3d0007_WYG_060-7a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_060-7b>¶
浮薔¶
　采采浮薔涉彼滄浪無根可托有莖可嘗野風浩浩¶
　野水茫茫飄蕩不返若我流亡¶
　救飢　入夏生水中六七月采生熟皆可食¶
<pb:KR3d0007_WYG_060-8a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_060-8b>¶
水菜¶
　水菜生水中水深不可得挈筥遶堤行日暮風波息¶
　水清忽照人面色如菜色¶
　救飢　秋生水田狀類白菜熟食¶
<pb:KR3d0007_WYG_060-9a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_060-9b>¶
看麥娘¶
　看麥娘來何早麥未登人未飽何當與爾還厥家共¶
　嚥糟糠暫相保¶
　救飢　隨麥生隴上因名春采熟食¶
<pb:KR3d0007_WYG_060-10a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_060-10b>¶
狗脚跡¶
　狗脚跡何處㝷狡兎亂走妖狐吟北風揚沙一尺深¶
　狗脚跡何處㝷¶
　救飢　生霜降時采之熟食葉如狗印故名¶
<pb:KR3d0007_WYG_060-11a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_060-11b>¶
破破衲¶
　破破衲不堪補寒且飢聊作脯飽煖時不忘汝¶
　救飢　臘月便生正二月采熟食三月老不堪食¶
<pb:KR3d0007_WYG_060-12a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_060-12b>¶
斜蒿¶
　斜蒿復斜蒿采采臨春郊終日不盈把悵望登東臯¶
　欲進不能進風日寒瀟瀟¶
　救飢　三四月生小者一科俱可用大者摘嫩頭於¶
　　　　湯中畧過晒乾再用湯泡油鹽拌食白食亦¶
　　　　可¶
<pb:KR3d0007_WYG_060-13a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_060-13b>¶
江薺¶
　江薺青青江水緑江邊挑菜女兒哭爺娘新死兄趂¶
　熟止存我與妺看屋¶
　救飢　生熟皆可用花時不可食但可作虀臘月生¶
<pb:KR3d0007_WYG_060-14a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_060-14b>¶
燕子不來香¶
　燕子不來香燕子來時便不香我願今年燕不來常¶
　與吾民充餱粮¶
　救飢　早春採可熟食燕來時則腥臭不堪食故名¶
<pb:KR3d0007_WYG_060-15a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_060-15b>¶
猢猻脚跡¶
　猢猻脚跡宜爾泉石胡不自安犯我田宅遭彼侵陵¶
　畎畆蕭瑟獲而烹之償我稼穡¶
　救飢　三月采之熟食¶
<pb:KR3d0007_WYG_060-16a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_060-16b>¶
眼子菜¶
　眼子菜如張目年年盻春懷布糓猶向秋來望時熟¶
　何事頻年倦不開愁看四野波漂屋¶
　救飢　采之熟食六七月採生水澤中青葉背紫色¶
　　　　莖柔滑而細長可數尺¶
<pb:KR3d0007_WYG_060-17a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_060-17b>¶
猫耳朶¶
　猫耳朶聽我歌今年水患傷田禾倉廪空虚䑕棄窠¶
　猫兮猫兮將奈何¶
　救飢　正二月採搗爛和粉麪作餅蒸食¶
<pb:KR3d0007_WYG_060-18a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_060-18b>¶
地踏菜¶
　地踏菜生雨中晴日一照郊原空莊前阿婆呼阿翁¶
　相擕兒女去匆匆須㬰采得青滿籠還家飽食忘歳¶
　凶東家懶婦睡正濃¶
　救飢　一名地耳狀如木耳春夏生雨中雨後采熟¶
　　　　食見日即枯沒¶
<pb:KR3d0007_WYG_060-19a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_060-19b>¶
窩螺薺¶
　窩螺薺如螺髻生水邊照華麗去年郎家田不收挑¶
　菜女兒不上頭出門忽見窩螺羞¶
　救飢　正月二月采之熟食¶
<pb:KR3d0007_WYG_060-20a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_060-20b>¶
烏藍擔¶
　烏藍擔擔不動去時腹中飢歸來肩上重肩上重行¶
　路遲日暮還家方早炊¶
　救飢　此菜但可熟食烏大也村人呼大為烏¶
<pb:KR3d0007_WYG_060-21a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_060-21b>¶
蒲兒根¶
　蒲兒根生水曲年年砍蒲千萬束水鄉人家衣食足¶
　今年水深渰絶蒲食盡蒲根生意無¶
　救飢　即蒲草嫩根也生熟皆可食¶
<pb:KR3d0007_WYG_060-22a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_060-22b>¶
馬攔頭¶
　馬攔頭攔路生我為拔之容馬行只恐救荒人出城¶
　騎馬直到破柴荆¶
　救飢　二三月叢生熟食又可作虀¶
<pb:KR3d0007_WYG_060-23a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_060-23b>¶
青蒿兒¶
　青蒿兒纔發穎二月二日春猶冷家家競作茵陳餅¶
　茵陳療病還療飢借問采蒿知不知¶
　救飢　即茵陳蒿春月采之炊食時俗二月二日和¶
　　　　粉麪作餅者是也¶
<pb:KR3d0007_WYG_060-24a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_060-24b>¶
藩籬頭¶
　藩籬頭延蔓草傍籬生青裊裊今年薪貴糓不収拆¶
　藩籬煮藩籬頭¶
　救飢　臘月采熟食入春不用¶
<pb:KR3d0007_WYG_060-25a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_060-25b>¶
馬齒莧¶
　馬齒莧馬齒莧風俗相傳食元旦何事年來采更頻¶
　終朝賴爾供飡飯¶
　救飢　入夏采沸湯㵸過曝乾冬用旋食亦可楚俗¶
　　　　元旦食之¶
<pb:KR3d0007_WYG_060-26a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_060-26b>¶
鴈腸子¶
　鴈腸子遺溝壑應是今年絶飲啄兩翼低垂去不前¶
　苦遭餓鶻相擒搏嗟哉鴈兮有羽翰何况人生行路¶
　難¶
　救飢　二月生如豆芽菜熟食之生亦可食¶
<pb:KR3d0007_WYG_060-27a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_060-27b>¶
野落籬¶
　野落籬舊遮䕶昔為里正家今作逃亡戸春來荒薺¶
　滿堦生挑菜人穿屋裏行¶
　救飢　正二月采頭湯過可食¶
<pb:KR3d0007_WYG_060-28a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_060-28b>¶
茭兒菜¶
　茭兒菜生水底若蘆芽勝菰米我欲充飢采不能滿¶
　眼風波淚如洗¶
　救飢　入夏生水澤中即茭芽也生熟皆用¶
<pb:KR3d0007_WYG_060-29a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_060-29b>¶
倒灌薺¶
　倒灌薺生旱田上無雨露下有泉抱甕不來還自鮮¶
　造物㝠㝠觧倒懸¶
　救飢　采之熟食亦可作虀¶
<pb:KR3d0007_WYG_060-30a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_060-30b>¶
灰條(北藋也葉間有勃故稱/灰焉北方藋條同音)¶
　灰條復灰條采采何辭勞野人當年飽藜藿凶歳得¶
　此為佳殽東家鼎食滋味饒徹却少牢羮太牢¶
　救飢　此菜二種一種葉大而赤即藜藿一種葉小¶
　　　　而青即今所采者湯過油鹽拌食¶
<pb:KR3d0007_WYG_060-31a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_060-31b>¶
烏英¶
　烏英花烏英菜菜可茹兮花可愛連朝摘菜不聊生¶
　豈有心情摘花戴¶
　救飢　一名烏英花入夏生水澤中生熟皆食六月¶
　　　　不可用¶
<pb:KR3d0007_WYG_060-32a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_060-32b>¶
抱孃蒿¶
　抱孃蒿結根牢觧不散如漆膠君不見昨朝兒賣商¶
　船上兒抱孃啼不肯放¶
　救飢　二三月采熟食叢生故名¶
<pb:KR3d0007_WYG_060-33a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_060-33b>¶
枸杞頭¶
　枸杞頭生髙丘實為藥餌來甘州二載淮南糓不収¶
　采春采夏還采秋飢人飽食如珍饈¶
　救飢　村人采為甜菜頭春夏采嫩頭熟食秋采實¶
　　　　即枸杞子冬采根即地骨皮¶
<pb:KR3d0007_WYG_060-34a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_060-34b>¶
苦蔴薹¶
　苦蔴薹帶苦嘗雖逆口勝空腸但願収租了官府不¶
　辭喫盡田家苦¶
　救飢　三月采用葉搗和麪作餅生亦可食¶
<pb:KR3d0007_WYG_060-35a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_060-35b>¶
羊耳秃¶
　羊耳秃短簇簇穿籓籬如牴觸飢來進退無如何前¶
　村後村荆棘多¶
　救飢　二三月采熟食¶
<pb:KR3d0007_WYG_060-36a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_060-36b>¶
剪刀股¶
　剪刀股剪何益剪得今年地皮赤東家羅綺西家綾¶
　今年不聞剪刀聲¶
　救飢　春采生食兼可作虀¶
<pb:KR3d0007_WYG_060-37a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_060-37b>¶
水馬齒¶
　水馬齒何時落食玉粒銜金嚼我民餓殍盈溝壑惟¶
　皇震怒剔厥齶化為野草充藜藿¶
　救飢　采之熟食生水中與旱馬齒菜相類¶
<pb:KR3d0007_WYG_060-38a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_060-38b>¶
野莧菜¶
　野莧菜生何少盡日采來充一飽城中赤莧美且肥¶
　一錢一束賤如草¶
　救飢　夏采熟食類家莧¶
<pb:KR3d0007_WYG_060-39a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_060-39b>¶
黄花兒¶
　黄花兒郊外草不愛爾花愛爾充我飽洛陽姚家深¶
　院深一年一賞費千金¶
　救飢　正二月采熟食¶
<pb:KR3d0007_WYG_060-40a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_060-40b>¶
野荸薺¶
　野荸薺生稻畦苦薅不盡心力疲造物有意防民饑¶
　年來水患絶五糓爾獨結實何纍纍¶
　救飢　四時采生熟皆食¶
<pb:KR3d0007_WYG_060-41a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_060-41b>¶
蒿柴薺¶
　蒿柴薺我獨憐葉可食稭可燃連朝風雪攔村路饑¶
　寒不能出門去¶
　救飢　正二三月采熟食又可作虀¶
<pb:KR3d0007_WYG_060-42a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_060-42b>¶
野菉豆¶
　野菉豆匪耕耨不種而生不萁而秀摘之無窮食之¶
　無臭百糓不登爾何獨茂¶
　救飢　生熟皆可食莖葉似菉豆而小生野田多藤¶
　　　　蔓¶
<pb:KR3d0007_WYG_060-43a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_060-43b>¶
油灼灼¶
　油灼灼光錯落生岸邊照溝壑溝壑朝來餓殍填骨¶
　肉未冷攅烏鳶¶
　救飢　生熟皆食又可作乾菜生水邊葉光澤¶
<pb:KR3d0007_WYG_060-44a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_060-44b>¶
雷聲菌¶
　雷聲菌如卷耳恐是蟄龍兒雷聲呼輒起休誇瑞草¶
　生莫嘆靈芝死如此凶年糓不登縱有禎祥安足倚¶
　救飢　夏秋雷雨後生茂草中如蔴菇味亦相似¶
<pb:KR3d0007_WYG_060-45a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_060-45b>¶
蔞蒿¶
　采蔞蒿采枝采葉還采苗我獨采根賣城郭城裏人¶
　家半凋落¶
　救飢　春采苗葉熟食夏秋莖可作虀心可入茶¶
<pb:KR3d0007_WYG_060-46a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_060-46b>¶
掃箒薺¶
　掃箒薺青簇簇去年不収空倚屋但願今年収兩熟¶
　場頭掃箒掃盡秃¶
　救飢　春采熟食¶
<pb:KR3d0007_WYG_060-47a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_060-47b>¶
雀兒綿單¶
　雀兒綿單託彼終宿如茵如衾匪絲匪縠年饑願得¶
　充我餐任穿我屋蔽爾寒¶
　救飢　三月采可作虀此菜甚延蔓鋪地而生故名¶
<pb:KR3d0007_WYG_060-48a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_060-48b>¶
菱科¶
　采菱科采菱科小舟日日臨清波菱科采得餘幾何¶
　竟無人唱采菱歌風流無復越溪女但采菱科救飢¶
　餒¶
　救飢　夏秋采熟食¶
<pb:KR3d0007_WYG_060-49a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_060-49b>¶
燈蛾兒¶
　燈蛾兒落滿地化作草青青遭此饑荒歳曽見當年¶
　遶絳紗於今燈火幾人家¶
　救飢　二月采熟食¶
<pb:KR3d0007_WYG_060-50a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_060-50b>¶
薺菜兒¶
　薺菜兒年年有采之一二遺八九今年纔出土眼中¶
　挑菜人來不停手而今狼籍已不堪安得花開三月¶
　三¶
　救飢　春月采之生熟皆可食¶
<pb:KR3d0007_WYG_060-51a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_060-51b>¶
芽兒拳¶
　芽兒拳生樹邊白如雪軟如綿煮來不食淚如雨昨¶
　朝兒賣他州府¶
　救飢　正二月采熟食¶
<pb:KR3d0007_WYG_060-52a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_060-52b>¶
板蕎蕎¶
　板蕎蕎兮吾不識出無路兮入無室將學道兮歸空¶
　山草為衣兮木為食¶
　救飢　正二月和菱采之炊食三四月結角老不堪¶
　　　　用¶
<pb:KR3d0007_WYG_060-53a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_060-53b>¶
碎米薺¶
　碎米薺如布糓想為民飢天雨粟官倉一月一開放¶
　造物生生無盡藏¶
　救飢　三月采止可作虀¶
<pb:KR3d0007_WYG_060-54a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_060-54b>¶
天藕兒¶
　天藕兒降平陸活生民如雨粟昨日湖邊聞野哭忽¶
　憶當年采蓮曲¶
　救飢　根如藕而小熟食楷葉不可食¶
<pb:KR3d0007_WYG_060-55a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_060-55b>¶
老鸛觔¶
　老鸛觔老鸛觔去年水涸無纎鱗蟻垤纍纍聲不聞¶
　老鸛何在觔獨存¶
　救飢　二月采之熟食亦可作虀¶
<pb:KR3d0007_WYG_060-56a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_060-56b>¶
鵝觀草¶
　鵝觀草滿地青青鵝食飽年來赤地不堪觀又被饑¶
　人分食了鵝觀草¶
　救飢　正二月如麥青炊食¶
<pb:KR3d0007_WYG_060-57a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_060-57b>¶
牛尾瘟¶
　牛尾瘟不敢吞疫氣重流逺村黄毛牸烏毛犜十莊¶
　九疃無一存摩挱犁耙淚如湧田中無牛更無種¶
　救飢　生深水中葉如髮莖如藻冬月和魚煮食夏¶
　　　　秋亦可食¶
<pb:KR3d0007_WYG_060-58a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_060-58b>¶
兎絲根¶
　兎絲根美可嘗千萬結如我腸饑人得食不輟口腸¶
　細食多死八九¶
　救飢　一名兎絲苗春采葉苗秋冬采根蒸食味甘¶
　　　　多食令人眩暈¶
<pb:KR3d0007_WYG_060-59a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_060-59b>¶
野蘿蔔¶
　野蘿蔔生平陸匪蔓菁若蘆菔求之不難烹易熟飢¶
　來獲之勝粱肉¶
　救飢　葉似蘆菔故名熟食¶
　¶
　¶
　¶
　農政全書卷六十¶
