# -*- mode: mandoku-view; -*-
#+TITLE: 農政全書
#+DATE: 2015-08-24 23:03:40.585659
#+PROPERTY: ID KR3d0007
#+PROPERTY: BASEEDITION WYG    
#+PROPERTY: JUAN 卷五十三
<pb:KR3d0007_WYG_053-1a>¶
欽定四庫全書¶
　農政全書卷五十三¶
　　　　　　　　　　　　明　徐光啟　撰¶
　　荒政(救荒本草/)¶
　¶
　¶
　¶
　¶
<pb:KR3d0007_WYG_053-1b>¶
草三柰　生密縣梁家衝山谷中苗高一尺許葉似蓑¶
草而狹長開小淡紅花根似雞爪形而麄亦香其味甘¶
微辛¶
　救飢　採根換水煑食近根嫩白新葉亦可煠食¶
<pb:KR3d0007_WYG_053-2a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_053-2b>¶
黄精苗　俗名筆管菜一名重樓一名莵竹一名雞格¶
一名救窮一名鹿竹一名萎蕤一名仙人餘粮一名垂¶
珠一名馬箭一名白及生山谷南北皆有之嵩山茅山¶
者佳根生肥地者大如拳薄地者猶如拇指葉似竹葉¶
或二葉或三葉或四五葉俱皆對節而生味甘性平無¶
毒又云莖光滑者謂之太陽之草名曰黄精食之可以¶
長生其葉不對節莖葉毛鈎子者謂之太隂之草名曰¶
鈎吻食之入口立死又云莖不紫花不黄為異¶
<pb:KR3d0007_WYG_053-3a>¶
　救飢　採嫩葉煠熟換水浸去苦味淘淨油鹽調食¶
　　　　山中人採根九蒸九暴食甚甘美其蒸暴用¶
　　　　瓮去底安釡上裝滿黄精密葢蒸之令氣溜¶
　　　　即暴之如此九蒸九暴令極熟不熟則刺人¶
　　　　喉咽久食長生辟榖其生者若初服只可一¶
　　　　寸半漸漸増之十日不食他食能長服之食¶
　　　　止三尺服三百日後盡見鬼神餌必升天又¶
　　　　云花實可食罕見難得¶
<pb:KR3d0007_WYG_053-3b>¶
　𤣥扈先生曰甞過根本勝藥苗亦恒蔬¶
<pb:KR3d0007_WYG_053-4a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_053-4b>¶
地黄苗　俗名婆婆嬭一名地髓一名芐一名芑生咸¶
陽川澤今處處有之苗初搨地生葉如山白菜葉而毛¶
澁葉面深青色又似芥菜葉而不花乂北芥菜葉頗厚¶
葉中攛莖上有細毛莖稍開筒子花紅黄色北人謂之¶
牛嬭子花結實如小麥粒根長四五寸細如手指皮赤¶
黄色味甘苦性寒無毒惡貝母畏無荑得麥門冬清酒¶
良忌鐵器¶
　救飢　採葉煑羮食或搗絞根汁捜麪作䬪飥及冷¶
<pb:KR3d0007_WYG_053-5a>¶
　　　　淘食之或取根浸洗淨九蒸九暴任意服食¶
　　　　或煎以為煎食久服輕身不老變白延年¶
<pb:KR3d0007_WYG_053-6a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_053-6b>¶
牛旁子　本草名惡實未去萼名䑕粘子俗名夜乂頭¶
根謂之牛菜生魯平山澤今處處有之苗高二三尺葉¶
如芋葉長大而澁花淡紫色實似葡蔔而褐色外殻如¶
粟梂而小多刺䑕過之則綴惹不可脫故名殻中有子¶
如半粒麥而匾小根長尺餘麄如拇指其色灰黲味辛¶
性平一云味甘無毒¶
　救飢　採葉煠熟水浸去邪氣淘洗淨油鹽調食及¶
　　　　取根洗淨煑熟食之久食甚益人身輕耐老¶
<pb:KR3d0007_WYG_053-7a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_053-7b>¶
逺志　一名棘菀一名葽繞一名細草生太山及寃句¶
川谷河陜商齊泗州亦有俗傳夷門逺志最佳今密縣¶
梁家衝山谷間多有之苗名小草葉似石竹子葉又極¶
細開小紫花亦有開小紅白花者根黄色形如蒿根長¶
及一尺許亦有根黑色者根葉俱味苦性温無毒得茯¶
苓冬葵子龍骨食殺天雄附子毒畏珍珠藜蘆蜚蠊齊¶
蛤蠐螬¶
　救飢　採嫩苗葉煠熟換水浸去苦味淘淨油鹽調¶
<pb:KR3d0007_WYG_053-8a>¶
　　　　食及掘取根換水煑浸淘去苦味去心再換¶
　　　　水煑極熟食之不去心令人心悶¶
<pb:KR3d0007_WYG_053-9a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_053-9b>¶
杏葉沙參　一名白麪根生密縣山野中苗高一二尺¶
莖色青白葉似杏葉而小邊有乂牙又似小小菜葉微¶
尖而背白稍間開五瓣白碗子花根形如野胡蘿蔔頗¶
肥皮色灰黲中間白色味甜性微寒本草有沙參苗葉¶
根莖其說與此形狀皆不同未敢併入條下乃另開于¶
此其杏葉沙參又有開碧色花者¶
　救飢　採苗葉煠熟水浸淘淨油鹽調食掘根換水¶
　　　　煑食亦佳¶
<pb:KR3d0007_WYG_053-10a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_053-10b>¶
藤長苗　又名旋菜生密縣山坡中拖蔓而生苗長三¶
四尺餘莖有細毛葉似滴滴金葉而窄小頭頗齊開五¶
瓣粉紅大花根似打碗花根根葉皆味甜¶
　救飢　採嫩苗葉煠熟水浸淘淨油鹽調食掘根換¶
　　　　水煑熟亦可食¶
<pb:KR3d0007_WYG_053-11a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_053-11b>¶
牛皮消　生密縣野中拖蔓而生藤蔓長四五尺葉似¶
馬兠鈴葉寛大面薄又似何首烏葉亦寛大開白花結¶
小角兒根類葛根而細小皮黒肉白味苦¶
　救飢　採葉煠熟水浸去苦味油鹽調食及取根去¶
　　　　黑皮切作片換水煑去苦味淘洗淨再以水¶
　　　　煑極熟食之¶
<pb:KR3d0007_WYG_053-12a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_053-12b>¶
菹草(上音/鮓)　即水藻也生陂塘及水泊中莖如麄線長¶
三四尺葉形似柳葉面狹長故名柳葉菹又有葉似蓬¶
子葉者根麄如&KR0107;股而色白味微鹹性微寒¶
　救飢　撈取葉連嫩根揀擇洗淘潔浄剉碎煠熟油¶
　　　　鹽調食或加少米煑粥食尤佳¶
<pb:KR3d0007_WYG_053-13a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_053-13b>¶
水豆兒　一名葳菜生陂塘水澤中其莖葉比菹草又¶
細狀類細線連綿不絶根如&KR0107;股而色白根下有豆如¶
退皮菉豆瓣味甘¶
　救飢　採秧及根豆擇沈潔淨煑食生醃食亦可¶
<pb:KR3d0007_WYG_053-14a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_053-14b>¶
水葱　生水邊及淺水中科苗彷彿類家葱而極細長¶
稍頭結蓇葖彷彿類葱蓇葖而小開黲白花其根類葱¶
根皮色紫黑根苗俱味甘微鹹¶
　救飢　採嫩苗連根揀擇洗浄煠熟水浸淘浄油鹽¶
　　　　調食¶
<pb:KR3d0007_WYG_053-15a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_053-15b>¶
蒲笋　本草名其苗為香蒲即甘蒲也一名睢一名醮¶
俚俗名此蒲為香蒲謂菖蒲為&KR0424;蒲其香蒲水邊處處¶
有之根比菖蒲根極肥大而少節其葉初未出水時葉¶
莖紅白色採以為笋後攛梗於叢葉中花抱梗端如武¶
士棒杵故俚俗謂蒲棒蒲黄即花中蘂屑也細若金粉¶
當欲開時有便取之市㕓間亦採以蜜搜作果食貨賣¶
甚益小兒味甘性平無毒¶
　救飢　採近根白笋楝剥洗浄煠熟油鹽調食蒸食¶
<pb:KR3d0007_WYG_053-16a>¶
　　　　亦可採根刮去麄皴晒乾磨麪打餅蒸食皆¶
　　　　可¶
<pb:KR3d0007_WYG_053-17a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_053-17b>¶
蘆笋　其苗名葦子草本草有蘆根爾雅謂之葭菙生¶
下隰陂澤中其狀都似竹但差小而葉抱莖生無枝又¶
花白作穗如茅花根如竹根亦差小而節疎露出浮水¶
者不堪用味甘一云辛性寒¶
　救飢　採嫩笋煠熟油鹽調食其根甘甜亦可生咂¶
　　　　食之¶
　𤣥扈先生曰嘗過根本勝藥北方亦作果食其笋則¶
　北方者可食南産不可食¶
<pb:KR3d0007_WYG_053-18a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_053-18b>¶
茅芽根　本草名茅根一名蘭根一名茹根一名地菅¶
一名地筋一名兼杜又名白茅菅其芽一名茅針生楚¶
地山谷今田野處處有之春初生苗布地如針夏生白¶
花茸茸然至秋而枯其根至潔白亦甚甘美根性寒茅¶
針性平花性温俱味甘無毒¶
　救飢　採嫩芽剥取嫩穰食甚益小兒及取根咂食¶
　　　　甜味久服利人服食此可斷穀¶
　𤣥扈先生曰嘗過¶
<pb:KR3d0007_WYG_053-19a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_053-19b>¶
葛根　一名雞齊根一名鹿藿一名黄斤生汶山川谷¶
及成州海州浙江并澧鼎之間今處處有之苗引藤蔓¶
長二三丈莖淡紫色葉頗似楸葉而小色青開花似豌¶
豆花粉紫色結實如皂莢而小根形如手臂味甘性平¶
無毒一云性冷殺野葛巴豆百藥毒¶
　救飢　掘取根入土深者水浸洗浄蒸食之或以水¶
　　　　中揉出粉澄濾成塊蒸煑皆可食及採花晒¶
　　　　乾煠食亦可¶
<pb:KR3d0007_WYG_053-20a>¶
　𤣥扈先生曰嘗過¶
<pb:KR3d0007_WYG_053-21a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_053-21b>¶
何首烏　一名野苗一名交藤一名夜合一名地精一¶
名陳知白又名桃柳藤亦名九真藤出順州南河縣其¶
嶺外江南諸州及䖍州皆有以西洛嵩山歸德柘城縣¶
者為勝今鈞州密縣山谷中亦有之蔓延而生莖蔓紫¶
色葉似山藥葉而不光嫩葉間開黄白花葛勒花結子¶
有稜似蕎麥而極細小如粟粒大根大者如拳各有五¶
楞瓣狀似甜𤓰様中有花紋形如鳥獸山嶽之狀者極¶
珍有赤白二種赤者雄白者雌又云雄者苗葉黄白雌¶
<pb:KR3d0007_WYG_053-22a>¶
者赤黄色一云雄苗赤生必相對逺不過三四尺夜則¶
苗蔓相交或隱化不見凡修合藥須雌雄相合服有驗¶
宜偶日服二四六八日是也其藥本無名因何首烏見¶
藤夜交採服有功因以採人為名耳又云仙草其為五¶
十年者如拳大號山奴服之一年髭髪烏黑百年如碗¶
大號山哥服之一年顔色紅悅百五十年如盆大號山¶
伯服之一年齒落重生二百年如斗栲栳大號山翁服¶
之一年顔如童子行及奔馬三百年如三斗栲栳大號¶
<pb:KR3d0007_WYG_053-22b>¶
山精服之一年延齡純陽之體久服成地仙又云其頭¶
九數者服之乃仙味苦澁性微温無毒一云味甘茯苓¶
為之使酒下最良忌鐵器猪羊血及猪肉無鱗魚與蘿¶
蔔相惡若並食令人髭鬢早白腸風多熱¶
　救飢　掘根洗去泥土以苦竹刀切作片米泔浸經¶
　　　　宿換水煑去苦味再以水淘洗浄或蒸或煑¶
　　　　食之花亦可煠食¶
　𤣥扈先生曰嘗過根本勝藥不必救荒¶
<pb:KR3d0007_WYG_053-23a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_053-23b>¶
𤓰樓根　俗名天花粉本草名栝樓實一名地樓一名¶
果臝一名天𤓰一名澤姑一名黄𤓰生𢎞農川谷及山¶
隂地今處處有之入土深者良生鹵地者有毒詩所謂¶
果蓏之實是也根亦名白藥大者細如手臂皮黄肉白¶
苗引藤蔓葉似甜𤓰葉而作花乂有細毛開花似葫蘆¶
花淡黄色實在花下大如拳生青熟黄根味苦性寒無¶
毒枸杞為之使惡乾姜畏牛膝乾漆反烏頭¶
　救飢　採根削皮至白處寸斷之水浸一日一次換¶
<pb:KR3d0007_WYG_053-24a>¶
　　　　水浸經四五日取出爛搗研和絹袋盛之澄¶
　　　　濾令極細如粉或將根晒乾搗為麪水浸澄¶
　　　　㴽二十餘遍使極膩如粉或為蒸餅或作煎¶
　　　　餅切細麪皆可食採栝樓穰煑粥食極甘取¶
　　　　子炒乾搗爛用水熬油亦可¶
　𤣥扈先生曰嘗過根本良藥¶
<pb:KR3d0007_WYG_053-25a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_053-25b>¶
磚子苗　一名闗子苗生水邊苗似水葱而麄大内實¶
又似蒲葶稍開碎白花結穗似水莎草穗紫赤色其子¶
如黍粒大根似蒲根而堅實味甜子味亦甜¶
　救飢　採子磨麪食及採根擇洗浄換水煑食或晒¶
　　　　乾磨為麪食亦可¶
<pb:KR3d0007_WYG_053-26a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_053-26b>¶
菊花一名節華一名日精一名女節一名女華一名¶
女莖一名更生一名周盈一名傅延年一名隂成生雍¶
州川澤及鄧衡齊州田野今處處有之味苦甘性平無¶
毒术枸杞桑根白皮為之使¶
　救飢　取莖紫氣香而味甘者採葉煠食或作羮皆¶
　　　　可青莖而大氣味作蒿苦者不堪食名苦薏¶
　　　　其花亦可煠食或炒茶食¶
　𤣥扈先生曰嘗過¶
<pb:KR3d0007_WYG_053-27a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_053-27b>¶
金銀花　本草名忍冬一名鷺鷥藤一名左纒藤一名¶
金釵股又名老翁鬚亦名忍冬藤舊不載所出州土今¶
輝縣山野中亦有之其藤凌冬不凋故名忍冬草附樹¶
延蔓而生莖微紫色對節生葉葉似薜荔葉而青又似¶
水茶舊葉頭微團而軟背頗澁又似黑豆葉而大開花¶
五出微香蒂帶紅色花初開白色經一二日則色黄故¶
名金銀花本草中不言善治癰疽發背近代名人用之¶
奇効味甘性温無毒¶
<pb:KR3d0007_WYG_053-28a>¶
　救飢　採花煠熟油鹽調食及採嫩葉換水煑熟浸¶
　　　　去邪味淘浄油鹽調食¶
　𤣥扈先生曰嘗過花本勝藥¶
<pb:KR3d0007_WYG_053-29a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_053-29b>¶
望江南　其花名茶花兒人家園圃中多種苗高二尺¶
許莖微淡赤色葉似槐葉而肥大微尖又似胡蒼耳葉¶
頗大及似皂角葉亦大開五瓣金黄花結角長三寸許¶
葉味微苦¶
　救飢　採嫩苗葉煠熟水浸淘去苦味油鹽調食花¶
　　　　可炒食亦可煠食¶
　𤣥扈先生曰嘗過或名槐豆或直稱决明¶
<pb:KR3d0007_WYG_053-30a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_053-30b>¶
大蓼　生密縣梁家衝山谷中拖藤而生莖有線楞而¶
頗硬對節分生莖乂葉亦對生葉似山蓼葉微短拳曲¶
節間開白花其葉味苦微辣¶
　救飢　採葉煠熟換水浸去辣味作成黄色淘洗淨¶
　　　　油鹽調食花亦可煠食¶
<pb:KR3d0007_WYG_053-31a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_053-31b>¶
　　　草部(莖可食/)¶
黑三稜　舊云河陜江淮荆襄間皆有之今鄭州賈峪¶
山澗水邊亦有苗高三四尺葉似菖蒲葉而厚大背皆¶
三稜劒脊葉中攛葶葶止結實攢為刺毬狀如楮桃様¶
而三顆瓣甚多其顆瓣形似草决明子而大生則青熟¶
則紅黄色根狀如烏梅而頗大有鬚蔓延相連比京三¶
稜體微輕治療並同其葶味甜根味苦性平無毒¶
　救飢　採嫩葶剥去麄皮煠熟油鹽調食¶
<pb:KR3d0007_WYG_053-32a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_053-32b>¶
荇絲菜　又名金蓮兒一名藕蔬菜水中拖蔓而生葉¶
似初生小荷葉近莖有椏劐葉浮水上葉中攛莖上開¶
金黄花莖味甜¶
　救飢　採嫩苗煠熟油鹽調食¶
<pb:KR3d0007_WYG_053-33a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_053-33b>¶
水慈菰　俗名為剪刀草又名剪搭草生水中其莖面¶
窳背方背有線楞其葉三角似剪刀形葉中攛生莖乂¶
稍間開三瓣白花黄心結青蓇葖如青楮桃狀頗小根¶
類葱根而麄大其味甜¶
　救飢　採近根嫩笋莖煠熟油鹽調食¶
<pb:KR3d0007_WYG_053-34a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_053-34b>¶
　　　草部(笋及實皆可食/)¶
茭笋　本草有菰根又名菰蔣草江南人呼為苃草俗¶
又呼為茭白生江東池澤水中及岸際今在處水澤邊¶
皆有之苗高二三尺葉似蔗荻又似茅葉而長濶厚葉¶
間攛葶開花如葦結實青子根肥剥取嫩白笋可噉久¶
根盤厚生菌(音/窘)細嫩葉可噉名菰菜三年已上心中生¶
葶如藕白軟中有黒脈甚堪噉名菰首味甘性大寒無¶
毒¶
<pb:KR3d0007_WYG_053-35a>¶
　救飢　採茭菰笋煠熟油鹽調食或採子舂為米合¶
　　　　粟煑粥食之甚濟飢¶
　𤣥扈先生曰嘗過¶
　¶
　¶
　¶
　¶
　¶
<pb:KR3d0007_WYG_053-35b>¶
　¶
　¶
　¶
　¶
　¶
　¶
　¶
　農政全書卷五十三¶
