# -*- mode: mandoku-view; -*-
#+TITLE: 農政全書
#+DATE: 2015-08-24 23:03:40.711499
#+PROPERTY: ID KR3d0007
#+PROPERTY: BASEEDITION WYG    
#+PROPERTY: JUAN 卷五十八
<pb:KR3d0007_WYG_058-1a>¶
欽定四庫全書¶
　農政全書卷五十八¶
　　　　　　　　　　　　明　徐光啟　撰¶
　　荒政(採周憲王救荒本草/)¶
　¶
　¶
　¶
　¶
<pb:KR3d0007_WYG_058-1b>¶
櫻桃樹　詳見樹藝果部¶
　救飢　採果紅熟者食之¶
<pb:KR3d0007_WYG_058-2a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_058-2b>¶
胡桃樹　詳見樹藝果部¶
　救飢　採核桃漚去青皮取瓤食之令人肥健¶
<pb:KR3d0007_WYG_058-3a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_058-3b>¶
杮樹　詳見樹藝果部¶
　救飢　摘取軟熟柿食之其柿未軟者摘取以温水¶
　　　　醂(音/攬)熟食之麄心柿不可多食令人腹痛生¶
　　　　柿彌冷尤不可多食¶
<pb:KR3d0007_WYG_058-4a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_058-4b>¶
梨樹　詳見樹藝果部¶
　救飢　其梨結硬未熟時摘取煑食已經霜熟摘取¶
　　　　生食或蒸食亦佳或削其皮晒作梨糁収而¶
　　　　備用亦可¶
<pb:KR3d0007_WYG_058-5a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_058-5b>¶
葡萄　詳見樹藝果部¶
　救飢　葡萄為果食之又熟時取汁以釀酒飲¶
<pb:KR3d0007_WYG_058-6a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_058-6b>¶
李子樹　詳見樹藝果部¶
　救飢　取摘李實色熟者食之不可臨水上食亦不¶
　　　　可和蜜食損五臟及與雀肉同食和漿水食¶
　　　　令人霍亂澀氣多食令人虚熱¶
<pb:KR3d0007_WYG_058-7a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_058-7b>¶
木𤓰　詳見樹藝果部¶
　救飢　採成熟木𤓰食之多食亦不益人¶
<pb:KR3d0007_WYG_058-8a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_058-8b>¶
櫨子樹　舊不著所出州土今鞏縣趙峯山野中多有¶
之樹髙丈許葉似冬青樹葉稍濶厚背色微黄葉形又¶
類棠梨葉但厚結果似木𤓰稍團味酸甜㣲澀性平¶
　救飢　果熟時採摘食之多食損齒及筋¶
<pb:KR3d0007_WYG_058-9a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_058-9b>¶
郁李子　詳見樹藝果部¶
　救飢　其實紅熟時摘取食之酸甜味美¶
<pb:KR3d0007_WYG_058-10a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_058-10b>¶
菱角　詳見樹藝蓏部¶
　救飢　採菱角鮮大者去殻生食殻老及雜小者煮¶
　　　　熟食或晒其實火燔以為米充糧作粉極白¶
　　　　潤宜人服食家蒸爆蜜和餌之斷榖長生又¶
　　　　云多食臟冷損陽氣痿莖腹脹滿暖薑酒飲¶
　　　　或含吳茱萸嚥津液即消¶
<pb:KR3d0007_WYG_058-11a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_058-11b>¶
軟棗　詳見樹藝果部¶
　救飢　採取軟棗成熟者食之其未熟結硬時摘取¶
　　　　以温水漬養醂去澀味另以水煮熟食之¶
<pb:KR3d0007_WYG_058-12a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_058-12b>¶
野葡萄　俗名煙黑生荒野中今處處有之莖葉及實¶
俱似家葡萄但皆細小實亦稀疎味酸¶
　救飢　採葡萄顆紫熟者食之亦中釀酒飲¶
<pb:KR3d0007_WYG_058-13a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_058-13b>¶
梅杏樹　詳見樹藝果部¶
　救飢　摘取黄熟梅果食之¶
<pb:KR3d0007_WYG_058-14a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_058-14b>¶
野櫻桃　生鈞州山谷中樹髙五六尺葉似李葉更尖¶
開白花似李子花結實比櫻桃又小熟則色鮮紅味甘¶
㣲酸¶
　救飢　摘取其果紅熟者食之¶
<pb:KR3d0007_WYG_058-15a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_058-15b>¶
果部　(葉及實皆可食/)¶
石榴　詳見樹藝果部¶
　救飢　採嫩葉煠熟油鹽調食榴果熟時摘取食之¶
　　　　不可多食損人肺及損齒令黑¶
<pb:KR3d0007_WYG_058-16a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_058-16b>¶
杏樹　詳見樹藝果部¶
　救飢　採葉煠食以水浸漬作成黄色換水淘浄油¶
　　　　鹽調食其杏黄熟時摘取食不可多食令人¶
　　　　發熱及傷筋骨¶
<pb:KR3d0007_WYG_058-17a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_058-17b>¶
棗樹　詳見樹藝果部¶
　救飢　採嫩葉煠熟水浸作成黄色淘浄油鹽調食¶
　　　　其棗紅熟時摘取食之其結生硬未紅時煑¶
　　　　食亦可¶
<pb:KR3d0007_WYG_058-18a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_058-18b>¶
桃樹　詳見樹藝果部¶
　救飢　採葉煠熟水浸作成黄色換水淘浄油鹽調¶
　　　　食桃實熟軟時摘取食之其結硬未熟時亦¶
　　　　可煮食或切作片晒乾為糁収藏備用¶
<pb:KR3d0007_WYG_058-19a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_058-19b>¶
沙果子樹　一名花紅南北皆有今中牟崗野中亦有¶
之人家園圃亦多栽種樹髙丈餘葉似櫻桃葉而色深¶
綠又似急䕷子葉而大開粉紅花似桃花瓣微長不尖¶
結實似李而甚大味甘㣲酸¶
　救飢　摘取紅熟果食之嫩葉亦可煠熟油鹽調食¶
　𤣥扈先生曰此即柰也有多種¶
<pb:KR3d0007_WYG_058-20a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_058-20b>¶
果部　(根可食/)¶
芋苗　本草一名土芝俗呼芋頭生田野中今處處有¶
之人家多栽種葉似小荷葉而偏長不圓近蔕邊皆有¶
一劐(音/霍)兒根狀如雞彈大皮色茶褐其中白色味辛性¶
平有小毒葉冷無毒¶
　救飢　本草芋有六種青芋細長毒多初煮須要灰¶
　　　　汁換水煮熟乃堪食白芋真芋連禪芋紫芋¶
　　　　毒少蒸煑食之(又宜冷食療熱止渇/野芋大毒不堪食也)¶
<pb:KR3d0007_WYG_058-21a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_058-21b>¶
鉄葧臍　本草名烏芋詳見樹藝蓏部¶
　救飢　採根煮熟食製作粉食之厚人腸胃不飢服¶
　　　　丹石人尤宜食解丹石毒孕婦不可食¶
　𤣥扈先生曰茨菰葧臍二種絶異混合註釋為不精¶
　　　　也¶
<pb:KR3d0007_WYG_058-22a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_058-22b>¶
果部　(根及實皆可食/)¶
蓮藕　詳見樹藝蓏部¶
　救飢　採藕煠熟食生食皆可蓮子烝食或生食亦¶
　　　　可又可休糧仙家貯石蓮子乾藕經千年者¶
　　　　食之至妙又以蓮磨為麪食或屑為米加粟¶
　　　　煑飯食皆可¶
<pb:KR3d0007_WYG_058-23a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_058-23b>¶
雞頭實　一名芡詳見樹藝蓏部¶
　救飢　採嫩根莖葉煠熟食採實剥仁食之蒸過烈¶
　　　　日晒之其皮即開舂去皮搗碎為粉蒸煠作¶
　　　　餅皆可食多食不益脾胃氣兼難消化生食¶
　　　　動風冷氣與小兒食不能長大故駐年耳¶
<pb:KR3d0007_WYG_058-24a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_058-24b>¶
菜部　(葉可食/)¶
蕓薹菜　詳見樹藝蔬部¶
　救飢　採苗葉煠熟水浸淘洗浄油鹽調食¶
<pb:KR3d0007_WYG_058-25a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_058-25b>¶
莧菜　詳見樹藝蔬部¶
　救飢　採苗葉煠熟水淘洗浄油鹽調食晒乾煠食¶
　　　　尤佳¶
　𤣥扈先生曰恒蔬不必救荒¶
<pb:KR3d0007_WYG_058-26a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_058-26b>¶
苦苣菜　本草云即野苣也又名褊苣俗名天精菜舊¶
不著所出州土今處處有之苗搨地生其葉光者似黄¶
花苗葉葉花者似山苦蕒葉莖葉中皆有白汁味苦性¶
平一云性寒¶
　救飢　採苗葉煠熟用水浸去苦味淘洗浄油鹽調¶
　　　　食生亦可食雖性冷甚益人乆食輕身少睡¶
　　　　調十二經脉利五臟不可與血同食作痔疾¶
　　　　一云不可與蜜同食¶
<pb:KR3d0007_WYG_058-27a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_058-27b>¶
馬齒莧菜　又名五行草舊不著所出州土今處處有¶
之以其葉青梗赤花黄根白子黒故名五行草耳味甘¶
性寒滑¶
　救飢　採苗葉先以水淖過晒乾煠熟油鹽調食¶
　𤣥扈先生曰嘗過可作恒蔬¶
<pb:KR3d0007_WYG_058-28a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_058-28b>¶
苦蕒菜　俗名老鸛菜所在有之生田野中人家園圃¶
種者為苦蕒脚葉似白菜小葉抪莖而生梢葉似鴉嘴¶
形每葉閒分叉攛葶如穿葉狀稍閒開黄花味㣲苦性¶
冷無毒¶
　救飢　採苗葉煠熟以水浸洗淘浄油鹽調食出蠶¶
　　　　蛾時切不可取拗令蛾子赤爛蠶婦忌食¶
　𤣥扈先生曰可作恒蔬蠶特忌之嘗過¶
<pb:KR3d0007_WYG_058-29a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_058-29b>¶
莙薘菜　所在有之人家園圃中多種苗葉搨地生葉¶
類白菜而短葉莖亦窄葉頭稍團形狀似糜匙様味鹹¶
性平寒㣲毒¶
　救飢　採苗葉煠熟以水浸洗浄油鹽調食不可多¶
　　　　食動氣破腹¶
　𤣥扈先生曰恒蔬¶
<pb:KR3d0007_WYG_058-30a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_058-30b>¶
邪蒿　生田園中今處處有之苗髙尺餘似青蒿細軟¶
葉又似胡蘿蔔葉㣲細而多花叉莖葉稠宻梢間開小¶
碎瓣黄花苗葉味辛性温平無毒¶
　救飢　採苗葉煠熟水浸淘浄油鹽調食生食微動¶
　　　　風氣作羮食良不可同胡荽食令人汗臭氣¶
<pb:KR3d0007_WYG_058-31a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_058-31b>¶
同蒿　處處有之人家園圃中多種苗髙一二尺葉類¶
葫蘿蔔葉而肥大開黄花似菊花味辛性平¶
　救飢　採苗葉煠熟水浸淘浄油鹽調食不可多食¶
　　　　動風氣熏人心令人氣滿¶
<pb:KR3d0007_WYG_058-32a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_058-32b>¶
冬葵菜　本草冬葵子是秋種葵覆養經冬至春結子¶
故謂冬葵子生少室山今處處有之苗髙二三尺莖及¶
花葉似蜀葵而差小子及根俱味甘性寒無毒黄芩為¶
之使根解蜀椒毒葉味甘性滑利為百菜主其心傷人¶
　救飢　採葉煠熟水浸淘浄油鹽調食服丹石人尤¶
　　　　宜食天行病後食之頓夜明熱食亦令人熱¶
　　　　悶動風¶
<pb:KR3d0007_WYG_058-33a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_058-33b>¶
蓼芽菜　本草有蓼實生雷澤川澤今處處有之葉似¶
小藍葉㣲尖又似水葒葉而短小色微帶紅莖㣲赤梢¶
閒出穗開花赤色莖葉味辛性温¶
　救飢　採苗葉煠熟水浸去辣氣淘浄油鹽調食¶
<pb:KR3d0007_WYG_058-34a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_058-34b>¶
苜蓿　出陜西今處處有之苗髙尺餘細莖分叉而生¶
葉似綿雞兒花葉㣲長又似豌豆葉頗小每三葉攢生¶
一處梢間開紫花結彎角兒中有子如黍米大腰子様¶
味苦性平無毒一云微甘淡一云性涼根寒¶
　救飢　苗葉嫩時採取煠食江南人不甚食多食利¶
　　　　大小腸¶
　𤣥扈先生曰嘗過嫩葉恒蔬¶
<pb:KR3d0007_WYG_058-35a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_058-35b>¶
薄荷　一名雞蘓舊不著所出州土今處處有之莖方¶
葉似荏子葉小頗細長又似香菜葉而大開細碎黪白¶
花其根經冬不死至春發苗味辛苦性温無毒一云性¶
平東平龍腦崗者尤佳又有胡薄荷與此相類但味少¶
甘為别生江浙間彼人多作茶飲俗呼為新羅薄荷又¶
有南薄荷其葉㣲小¶
　救飢　採苗葉煠熟水浸去辣味油鹽調食(與薤作/虀食相)¶
　　　　(宜煎豉湯暖酒和飲煎茶並宜新病瘥人勿/食令人虚汗不止猫食之即醉物相感耳)¶
<pb:KR3d0007_WYG_058-36a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_058-36b>¶
荆芥　本草名假蘓一名䑕蓂一名薑芥生漢中川澤¶
及岳州歸徳州今處處有之莖方窊面葉似獨掃葉而¶
狹小淡黄緑色結小穗有細小黑子銳圓多生節中以¶
香氣似蘓故名假蘓味辛性平無毒¶
　救飢　採嫩苗葉煠熟水浸去邪氣油鹽調食初生¶
　　　　香辛可噉人取作生菜醃食¶
<pb:KR3d0007_WYG_058-37a>¶
　¶
　¶
　¶
　¶
　¶
　¶
　¶
　¶
<pb:KR3d0007_WYG_058-37b>¶
水&KR0034;(音/勤)俗作芹菜一名水英出南海池澤今水邊多有¶
之根莖離二三寸分生莖叉其莖方窊面四楞對生葉¶
似痢見菜葉而濶短邊有大鋸齒又似薄荷葉而短開¶
白花似蛇床子花味甘性平無毒又云大寒春秋二時¶
龍帶精入芹菜中人遇食之作蛟龍病¶
　救飢　發英時採之煠熟食芹有兩種秋芹取根白¶
　　　　色赤芹取莖葉並堪食又有渣芹可為生菜¶
　　　　食之¶
<pb:KR3d0007_WYG_058-38a>¶
　𤣥扈先生曰恒蔬¶
　¶
　¶
　¶
　¶
　¶
　¶
　¶
<pb:KR3d0007_WYG_058-38b>¶
　¶
　¶
　¶
　¶
　¶
　¶
　¶
　農政全書卷五十八¶
